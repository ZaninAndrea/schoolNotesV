---
category: "Storia"
title: "Il fascismo"
index: 3
draft: false
---

# Verso il fascismo
## Fasci di Combattimento
Nel 1921 al **congresso di Livorno** il partito Socialista si divise in:
- PCDI (partito comunista d’Italia), i più rivoluzionari
- PSI (partito socialista italiano), più moderato

==I soldati non erano riusciti a tornare alla vita civile dopo anni di guerra==, anche a causa del malcontento e della povertà; inoltre il governo italiano era debole, come dimostra l'occupazione di Fiume ad opera di D'Annunzio nel Settembre 1919.

In questo clima politico incerto si sviluppa il fascismo. ==Nel Marzo 1919 Benito Mussolini fondò i Fasci di Combattimento==. Nel partito vi erano:
- nazionalisti
- sindacalisti rivoluzionari
- ex soldati

Il programma del partito venne stabilito durante la prima adunata del partito a **San Sepolcro**, Milano. Era un programma estremamente populista, un po’ progressista (suffragio universale), un po’ socialista e nazionalista. 
Durante le elezioni del '19 il partito ottenne 0 seggi, ma non si formò una maggioranza stabile

Tra il '19 e il '22 il partito ottenne popolarità crescente, questo perché si pose come **forza anti-socialista**; si imposero contro i socialisti con la forza.
La gente aveva paura dei socialisti perché sarebbe potuto succedere come in Russia (in realtà era una paura infondata). 

C’erano squadriglie di **camicie nere** (fascisti), che andavano a picchiare i manifestanti e i socialisti. 
Lo Stato non ostacola i fascisti perché gli era utile qualcuno che tenesse a bada i manifestanti. 
Le squadriglie fasciste erano ben organizzate: andavano a picchiare in trasferta per non essere riconosciuti e si muovevano in gruppi. 

Simboli del fascismo: 
- pugnale sguainato
- la camicia nera
- il culto della violenza
- teschio (simbolo degli arditi, truppe d’assalto italiano)
- il **fascio Littorio** (simbolo del potere in epoca romana, e poi fascista)

Nel 1921 i fascisti ottengono il 10% dei voti alle elezioni tenute in un clima di violenza (i candidati socialisti venivano picchiati). 

## Partito Nazionale Fascista
==Nel Novembre del '21 viene fondato il Partito Nazionale Fascista.==
Il nuovo programma del partito voleva uno stato forte, privatizzare le fabbriche e la rete telefonica e soprattutto **vietare gli scioperi**. 

Nel 1922 gli iscritti al partito fascista erano 330 mila, mentre quelli iscritti al partito socialista erano solo 73 mila: c’era un clima di paura tra i socialisti.
Mussolini si asteneva sempre dalle azioni fasciste, perché temeva di essere perseguito legalmente.

Nell’Ottobre del '22 Mussolini era pronto per la prova di forza: da un lato tratta per fare entrare deputati fascisti nel governo, dall’altro ==fa concentrare un gran numero di squadristi intorno a Roma== e altre grandi città.
20 mila fascisti erano fuori Roma, male equipaggiati e **non capaci di affrontare un esercito** se fosse stato indetto lo stato di assedio.
Al governo c’era però Luigi Facta, detto Presidente “nutro fiducia” (una sua frase famosa); Facta tentennò nel dichiarare lo stato di assedio, ma quando il 28 ottobre lo dichiarò ==il re non lo controfirmò== perché preferiva i fascisti ai socialisti, i precedenti governi erano stati instabili e non voleva una guerra civile.

Facta si dimise e Mussolini chiese l’incarico di governo al Re Vittorio Emanuele III (detto sciaboletta). Il Re acconsentì e ==il 30 ottobre Mussolini diventò Presidente del Consiglio==.
Il Re concesse il governo ad un partito con appena il 10% di voti e che lo minacciava con le armi: il Re era debole o affascinato dal partito. 

### I fascisti al governo
Il 16 novembre Mussolini tiene in Parlamento il **discorso del Bivacco** in cui dice di essersi presentato in Parlamento per **deferenza formale** (ossia per mera formalità, infatti considerava il Parlamento inutile). 
Il suo discorso fu molto spavaldo, affermava che con i suoi 300 mila squadristi avrebbe potuto zittire tutta l’opposizione e che avrebbe potuto sbarrare il Parlamento, "aula sorda e grigia", e farne un bivacco di squadristi.
Inoltre ringrazia il Re per aver evitato la guerra civile e afferma che se ci sono non-fascisti al governo è solo per sua (di Mussolini) misericordia. 

Il focus di Mussolini era uno stato dinamico, non c’erano programmi, ==l’importante era agire==.
La politica interna si riassume in: economia, lavoro, disciplina. ==Lo Stato deve essere unitario==, senza conflitti interni (quindi niente scioperi).
Crea la MVSN (milizia volontaria per la sicurezza nazionale), per l’ordine pubblico. 

Nel 1924 ci sono nuove elezioni con la **legge Acerbo**, che prevedeva che il partito con più del 25% di voti e la maggioranza ottenesse 2/3 dei seggi come premio di maggioranza, ==il partito fascista vince le elezioni==, poiché Mussolini poteva condurre le elezioni come voleva (controllava le milizie).

==Il deputato Matteotti venne rapito da una banda fascista==, perché denunciò i brogli elettorali (pilotare le elezioni con la violenza), oppure perché aveva avanzato un’accusa contro Armando Mussolini per aver accettato tangenti dalla Sinclair Oil per i pozzi petroliferi nella Pianura Padana.

==I partiti d’opposizione dopo questo atto di violenza si rifiutarono di entrare in Parlamento==, finché il Re non avesse preso provvedimenti contro i fascisti.
Il Re non fece nulla. 

# L'inizio del fascismo
Nel **discorso della responsabilità** tenuto il 3 gennaio 1925, Mussolini assunse la responsabilità morale, politica e storica dell’assassinio di Matteotti, in quanto compiuto dal Fascismo, di cui lui era il rappresentante. 

Mussolini prese in pugno la situazione e tra il '25 e il '26 decretò le **leggi fascistissime**: 
- venne revocato il diritto di sciopero
- ==tutti i partiti vennero aboliti==
- le lezioni amministrative rimosse, i sindaci erano eletti dal governo e si chiamavano potestà 
- venne reintrodotta la pena di morte (tolta da Zanardelli nel 1899)
- venne istituito un tribunale speciale per la difesa dello Stato

Tra il 25 e il 28 Mussolini rende il capo di governo molto forte e scioglie il Parlamento.
==Mussolini inizia a indottrinare la società==, in particolare i giovani.

# Indottrinamento della società
## La scuola
Nel 1923 venne attuata la **riforma Gentile** voluta dal ministro dell’istruzione Giovanni Gentile; questa riforma prevedeva una **scuola selettiva**: venne introdotto l’esame di Stato e la scuola si divise in licei, per la formazione dell’elite, e scuole di avviamento professionale. 

Nel 1929 venne adottato il libro di testo unico.
Dal 1931 ==tutti i professori erano tenuti a iscriversi al partito fascista e giurare fedeltà==. Dei 1200 professori, solo l’1% decide di non giurare. 
Come si interpreta questo atto? I docenti ...
- sono attaccati alla cattedra
- hanno paura di perdere il loro status economico e di prestigio
- legati a forze politiche non comuniste probabilmente liberali decidono di iscriversi al partito e poi insegnare come sempre

Nelle aule non era possibile opporsi al regime perché c’erano sempre fascisti in ascolto ma si potevano fare lezioni che facessero ragionare gli studenti (e.g. esaltando i Comuni italiani del 1300, la Magna Charta, insegnando Locke e altri stratagemmi non apertamente antifascisti).

## Le organizzazioni fasciste
Il Fascismo gestisce anche il tempo libero dei cittadini attraverso varie organizzazioni.

**Organizzazioni fasciste** per i giovani:
- Figli della Lupa
- Balilla
- Avanguardisti
- Gruppi Universitari Fascisti (gli studenti universitari erano obbligati ad iscriversi al partito)

Organizzazioni fasciste per gli adulti:
- Opera Nazionale dopo lavoro

L’idea della famiglia era che si dovevano fare tanti figli (c’erano incentivi in denaro per fare più figli) e la ==famiglia era patriarcale==, di conseguenza la donna doveva gestire la casa e i figli, all’uomo era permesso di sfogarsi nelle case chiuse (bordelli regolamentati). 

## La propaganda
Il partito fascista fu molto abile ad utilizzare i **media** (cinema, radio) per la **propaganda**. Ad esempio prima della proiezione di ogni film c’era un **cinegiornale** che riassumeva le notizie del mese ed era controllato dall’istituto LUCE, mentre la radio era la EIAR.

Il duce teneva molti discorsi in giro per l’Italia e li farciva di frasi ad effetto, slogan facilmente ricordabili.

Vuole che il popolo italiano si identifichi nel duce e quindi cura molto la sua immagine pubblica, cercando di creare l’idea di un ==uomo forte e virile==.

# Le riforme
## Le grandi opere
Vengono realizzate molte **opere pubbliche**, tra cui la bonifica dell’Agro Pontino e la realizzazione di città ex novo, come Littoria.

L'intera penisola viene **italianizzata**, e.g. le parole straniere vengono rese in italiano, compresi i nomi, e il Südtirol viene colonizzato, la lingua tedesca diventa illegale.

## Politica economica
La politica economica fascista inizialmente **liberista**, concede la rete telefonica ai privati, poi diventa **statalista**.

Mussolini pone l’obiettivo della lira a **quota 90**, ossia 90 lire = 1 sterlina; per raggiungerlo riduce la moneta in circolazione, favorendo le importazioni ma rendendo svantaggiose le esportazioni.

Viene fondato l’IMI (istituto mobiliare italiano → servizio di prestiti) e l’IRI (istituto ricostruzione industriale), che aveva lo scopo di rilevare aziende che stavano fallendo e ripristinarle per rimetterle sul mercato.

L’**IRI** arrivò ad essere il proprietario del 20% delle azioni italiane: le aziende non furano quasi mai rimesse su mercato perché per il regime era preferibile mantenere il controllo su di esse attraverso membri fidati nei consigli di amministrazione detti **boiardi di stato**.

==Lo Stato italiano era il più grande investitore e la più grande banca di Italia.==

Ddopo il 1936 a seguito della guerra di Etiopia l’Italia subì sanzioni e dovette abbracciare l’**autarchia** (autosufficienza), in particolare venne incentivata la produzione di grano (la Battaglia del Grano)

## Politica interna
Nel 1929 Mussolini stipula i **patti Lateranensi**, con cui face pace con la Chiesa. Cosa prevedevano i patti?
- ==il cattolicesimo diventa religione di Stato==
- venne permessa l’esistenza dell’associazione **Azione cattolica**, al contrario delle altre associazioni non fasciste, che erano state fatte chiudere

A livello politico fu molto importante avere il supporto della Chiesa per il partito. 

Nel 1918 vennero promulgate le **leggi razziali**, ancora più dure di quelle tedesche:
- gli ebrei devono lasciare gli incarichi pubblici e l’esercito
- non possono frequentare la scuola pubblica 
- non possono amministrare aziende con un determinato fatturato
- erano considerati **italiani di serie B**

L’opinione pubblica e la Chiesa non fecero nulla.
  
## Politica estera
==Nel 1935 le truppe italiane invadono l’Etiopia== e la conquistarono.

L’Italia fece utilizzo di tutte le nuove tecnologie, anche se si stava battendo contro un esercito non troppo avanzato; ==la vera resistenza erano i civili==, contro i quali vennero compiuti massacri e vennero usati i gas tossici.

Dato che l’==Etiopia era parte della Società delle Nazioni==, Francia ed Inghilterra imposero sanzioni sull’Italia che, sebbene non fossero troppo severe, portarono l’Italia ad avvicinarsi all’economia della Germania