---
category: "Storia"
title: "La prima guerra mondiale"
index: 1
draft: false
---

# Lo scoppio della guerra

https://www.youtube.com/watch?v=kyCmh9G1fpo

==Il *casus belli* fu l'assassinio di Francesco Ferdinando==, erede al trono d'Austria-Ungheria, a Sarajevo. L'assassino fu **Gravrilo Princip**.

I tedeschi pensarono che fosse appoggiato dalla Serbia e quindi chiesero l'istituzione di una commissione congiunta di indagine a cui partecipino anche i rappresentanti austriaci.
==L’Austria dichiara guerra alla Serbia==.
La Serbia e la Russia stringono un'alleanza segreta, che porta la Russia a mobilitare l'esercito.
La Germania ritenendo il conflitto inevitabile dichiara guerra alla Russia.
La Francia che è alleata alla Russia dichiara guerra alla Germania e 2 giorni dopo entra in guerra anche l'Inghilterra.
L'Italia si dichiara neutrale dato che la Triplice Alleanza è solo difensiva.
Il Giappone entra in guerra contro la Germania, per prendere alcuni territori coloniali nel pacifico.

# 1914: Primo anno di guerra
==I tedeschi puntano verso Parigi ma vengono fermati sulla Marna, dove inizia la guerra di posizione.==

Sul fronte orientale la Germania avanza nel territorio russo, infatti la Russia fatica a mobilitare le sue truppe.
La Gran Bretagna invade i territori tedeschi in Africa.
Il Giappone prende le isole tedesche nel Pacifico (arcipelago Bismark).
L'Austria occupa la Serbia.

# 1915: Secondo anno di guerra
==La Germania continua l'avanzata in Russia, conquistando Varsavia e Lituania.== Inizia inoltre la **guerra sottomarina** (U-Boat) contro la Gran Bretagna.
Nello stretto dei Dardanelli gli Inglesi provano a passare dalla Turchia per raggiungere la Russia, creando un nuovo fronte.

Gli Imperi Centrali (Germania, Austria, Impero Ottomano e Regno di Bulgaria) stanno conquistando tutti i Balcani.

I tedeschi provano a sbloccare la situazione utilizzando a Ypres i gas, in particolare l'iprite. Fu Fritz Haber, Nobel per la chimica nel 1918, a convincere lo Stato Maggiore ad utilizzare i gas tossici.

## L'Italia
L'Italia entra in guerra con il Patto di Londra, crede che la guerra finirà presto e farà guadagnare molti territori.

### Neutralisti e interventisti
I **neutralisti** sono:
- il parlamento
- ==Giolitti: sostiene che è meglio mercanteggiare la neutralità dell’Italia e vedere chi offre di più;==
- cattolici: vogliono la pace
- partito socialista: sono internazionalisti e non vogliono la guerra in quanto è un affare da capitalisti che va a scapito del popolo

Gli **interventisti** sono:
- nazionalisti: l’Italia deve essere una grande potenza, deve quindi partecipare e vincere la guerra
- futuristi: la guerra è una sorta di rinnovamento del mondo che purifica la società. *La guerra unica igiene del mondo*, Marinetti
- ==irredentisti: credono ci siano terre da redimere, ossia di lingua italiana che vanno salvate==

Giovanni Papini scrive *Amiamo la guerra*, in cui vaneggia i motivi per cui entrare in guerra

**Cesare Battisti**, irredentista, era un socialista, un deputato a Vienna, per quanto riguarda le terre irredente però anteponeva lo spirito nazionalista alla lotta alla borghesia: la guerra era un ottima via per l'annessione.
Tradì la patria (Austria) e passò agli Italiani, dando informazioni cartografiche e strategiche.
Morirà impiccato dai tedeschi al castello del buon consiglio di Trento.

### L'entrata in guerra dell'Italia
==L'Italia entra in guerra, il 26 aprile 1915,== dopo aver stipulato il patto segreto di Londra.
Nell’esercito italiano c’è il generale Luigi Cadorna che vuole andare a Vienna passando dal Friuli. Intende sfondare sulla linea del **fiume Isonzo** (vicino a Trieste) nel massiccio del Carso. Qui si svolgono le **4 battaglie dell'Isonzo**, ma non hanno successo.

Durante le **radiose giornate di Maggio**, precedenti l'entrata in guerra, una forte propaganda predispose gli animi italiani.
==Tutti pensavano che la guerra, che già durava da parecchi mesi, sarebbe durata ancora poco== e che quindi bastasse farsi valere fino alla fine della guerra.

### Le vane promesse del patto di Londra
Il **patto di Londra** prevedeva che l'Italia avrebbe ricevuto: Trentino, Tirolo Cisalpino (Sudtirol), Trieste, Gorizia, Istria e Grandisca, l'Istria, inoltre avrebbero ottenuto il controllo della capitale dell'Albania, le avrebbero riconosciuto il Dodecaneso e la Libia, e in caso di spartizione delle colonie tedesche, all'Italia sarebbe andato un equo compenso.

==Alla fine della guerra l'Italia non ottenne tutto quello che le era stato promesso, in più pretese Fiume, che non ottenne.==

Le condizioni del popolo trentino erano difficili, tanto che alla leva molti trentini furono esclusi per strettezza toracica. La maggior parte dei trentini non si erano posti il problema dell'irredentismo, perché erano abituati ad essere governati dal Kaiser.

# 1916: Terzo anno di guerra
Vengono combattute le battaglie di Verdun e dello Jutland, la *Strafexpedition* fallisce. 

Si combatte la **battaglia di Verdun**, tra Germania e Francia, dove muoiono 900.000 soldati tra le varie parti; gli scontri in genere furono molto violenti e sanguinosi. 

Sul fronte est la Russia recupera territori, i soldati del trentino erano in Galizia.
Nello stesso anno i tedeschi fanno la ***Strafexpedition***, una spedizone punitiva con la quale cercano di sfondare il Pasubio e l’altipiano di Asiago e raggiungere il Veneto, ma falliscono.
In Italia cambia il governo e Boselli prende il potere.

## La battaglia dello Jutland
Nello stesso anno viene combattura la battaglia navale dello Jutlad.
==Gli inglesi erano riusciti ad isolare la Germania con un blocco navale==, con questa battaglia i tedeschi tentano di rompere tale blocco.
In quanto a danni inflitti vince la Germania, ma dato che nonostante ciò ==il blocco inglese regge== si considera che la vittoria sia inglese.

# 1917: Quarto anno di guerra
Nel 1917 entrano in guerra gli USA, in Russia avviene la rivoluzione e l'Italia perde la battaglia di Caporetto.

## Gli USA entrano in guerra
==L'Inghilterra era indebitata con gli USA, ma se avesse perso (e stava perdendo) gli USA avrebbero perso soldi== quindi intervengono infrangendo la **dottrina Monroe** che statuiva che l’America non avrebbe interferito con le questioni europee e l'Europa con quelle americane.
Un’altra motivazione dell’intervento americano è il fatto che a volte i sottomarini tedeschi affondavano le navi mercantili americane che trasportavano armi e aiuti militari.

## La disfatta di Caporetto
Con l'aiuto dei Tedeschi gli Austriaci sfondano il fronte italiano. ==La 12a battaglia dell'Isonzo o Battaglia di Caporetto fu una disfatta catastrofica per l'Italia.==
Gli Austriaci sapevano dove attaccare e i punti più vulnerabili. Gli Italiani arretrano fino al Piave, se anche questa linea fosse stata sfondata gli Austriaci sarebbero arrivati a Milano.

==Cadorna viene sostituito da Diaz==, ma prima di essere destituito infanga i soldati Italiani, attribuendo la sconfitta alla loro vigliaccheria. Le accuse sono false.

Nel 1917 tutti gli eserciti erano demoralizzati, nessuno voleva più combattere e c'erano ammutinamenti.
Per sostenere l'attacco austriaco vennero arruolati anche i ragazzi del 99.

# 1918: Quinto anno di guerra
La Russia si arrende, l'Impero Ottomano e l'Impero Austro-Ungarico si disfano e la Germania diventa una repubblica.

## La resa russa
Nel 1918 la Germania approfitta della rivoluzione russa per arrivare fino a **Pietrogrado**. A Marzo la Russia firma il **trattato di pace di Brest Litovsk**, che fu completamente a suo sfavore. La Russia perde la Polonia dell'est, l'Ucraina, i Paesi Baltici e la Finlandia, che erano i territori più sviluppati e alla fine della guerra diverranno indipendenti.

## Gli imperi si sfaldano
A settembre l'Impero Ottomano si arrende e si sfalda.

==Il 24-30 ottobre gli italiani vincono a Vittorio Veneto e gli Austriaci sono costretti all'armistizio,== che prevede che all'Italia vadano Trento e Trieste.

L'Austria-Ungheria diventa una repubblica e si disfa: perde Ungheria, Cecoslovacchia e Jogoslavia, rimanendo sostanzialmente l'Austria di oggi.

Nella **battaglia di Amiens**, la Germania si ritira sul Reno, la flotta si ammutina e Guglielmo II abdica, facendo nascere la repubblica.
In Baviera qualcuno prova a fare una rivoluzione socialista.

# La guerra in Trentino
In Trentino la guerra inizia nel 1914.
==Le popolazioni trentine furono obbligate ad abbandonare i territori del fronte==: andarono in Val di Sole, in Austria, in Moravia, in Boemia o in baraccopoli chiuse e separate dalle altre città.
Gli sfollati erano persone che non avevano mai visto il mondo, dalla “Busa” al massimo erano arrivati a Rovereto.

I soldati in Trentino vivevano sui monti, in Galizia e nei Carpazi e la guerra si chiamava **guerra bianca**, i cannoni venivano trascinati sui monti. Il G149, detto "ippopotamo", è il più celebre cannone portato in quota dagli italiani, venne installato a 3276 m sulle Lobbie.
Lo sforzo dei soldati per rendere l’ambiente vivibile fu immane.

# Gli USA
==Durante la guerra si succedono i presidenti Theodore Roosevelt, Taft e Wilson.==
Wilson rimarrà in carica per 8 anni (dal 1913 al 1921) grazie a due mandati presidenziali; intervenne nella prima guerra mondiale. L'8 gennaio 1918 pronunciò i 14 punti, **Fourteen Points**.

## The 14 points of Wilson
==I 14 punti di Wilson rappresentano i propositi degli USA per il nuovo ordine mondiale==, in cui l'Europa uscirà con un ruolo limitato di capacità di influenzare il mondo, cosa che effettivamente accadde. Non tutti i punti vennero rispettati.

I 14 punti sono:
1. intenzione di superare la diplomazia bismarckiana, fatta di alleanze e controalleanze
2. libertà di navigazione
3. ==soppressione delle frontiere in materia commerciale per tutte le nazioni che mantengono la pace==
4. gli armamenti devono essere ridotti al minimo
5. ==abbandono dell'imperialismo==, questo punto è espresso in maniera molto vaga e afferma che le colonie vanno regolate tenendo in considerazione gli interessi delle popolazioni locali. Di fatto non conclude nulla e gli interessi dei locali non vengono rispettati
6. la Russia non ha ancora firmato un trattato di pace, inoltre c'è stata la rivoluzione comunista. Wilson decide quindi di procedere con cautela e auspica l'accoglienza della Russia tra le altre nazioni
7. ==il Belgio va liberato e restaurato==
8. ==il territorio francese va restaurato==
9. il confine italiano dovrebbe seguire le **linee etniche** (dove vivono gli italiani). Questo punto non fu rispettato, si seguirono infatti i confini naturali, come il Brennero, includendo il Sud-Tirol (di lingua tedesca)
10. Ai popoli dell'Austria–Ungheria deve essere accordata la più ampia possibilità per il loro sviluppo autonomo
11. Romania, Serbia e Montenegro vanno restaurati
12. la Turchia si sfalda, i Dardanelli vanno lasciati aperti
13. la Polonia avrà diritto su tutti i territori di lingua polacca. Creazione dello stretto di Danzica, che separò la Prussia dal Brandeburgo. La città di Danzica sarà indipendente
14. creazione della **Società delle Nazioni** con lo scopo di mantenere la pace

### La società delle nazioni
==Gli USA non fecero parte della Società delle nazioni==, così decise il successore di Wilson che non voleva sottostare alle sue leggi.
==La Società delle nazioni non aveva un esercito==, quindi per imporsi poteva usare solo l'embargo (blocco commerciale), un'arma forte, ma non quanto un esercito.

La volontà era di avere una pace che non fosse troppo ingiusta sui vinti, per evitare altre guerre, ma il Trattato di Versailles fu tutt'altro.

# La prima guerra totale
La Prima Guerra Mondiale fu la prima **guerra totale**, ossia coinvolse tutta la popolazione direttamente o indirettamente nello sforzo bellico.

Nella prima guerra mondiale la Gran Bretagna mobilitò il 12,5% della popolazione maschile, la Germania il 15,4% e la Francia quasi il 17%. Nella seconda guerra mondiale quasi il 20% degli uomini vennero impiegati.
Solo le nazioni industrializzate possono sostenere queste enormi masse di lavoratori che diventano soldati.

Le guerre di massa rivoluzionarono l'impiego delle donne nelle fabbriche.

*Materialschlacht* è come la Germania definisce il conflitto dal 1914 al 1918. Letteralmente distruzione di materiale, significa **guerra di logoramento**.
==Guerre di massa richiedono produzioni di massa==. La Francia produceva 200.000 granate al giorno durante la Grande guerra, mentre nel 1805 Napoleone vinse una battaglia con 1.500 granate.
La guerra è un acceleratore del progresso tecnologico, gli USA si svilupparono del 10% annuo economicamente.

Le perdite nella Grande guerra sono: ==17 milioni di morti== e 20 milioni di feriti e mutilati. Nella seconda guerra mondiale i morti saranno 68 milioni.

# Trattati di pace
Con il **trattato di Saint Germaine** Trentino, Trieste e parte della Dalmazia passano all'Italia, ma non Fiume.
Nonostante il patto di Londra ==l'Italia non acquisisce nessuna colonia== tedesca.


La Germania perde territori a favore della Polonia, ma per garantirle uno sbocco sul mare ==viene creato il corridoio di Danzica==, che divide la Prussia orientale da quella occidentale.
Molta popolazione tedesca rimase fuori dalla Germania.
A nord perde lo Schlesswig, a Est alcuni territori a favore della Cecoslovacchia e a Ovest il Palatinato a favore del Belgio, perde inoltre tutte le colonie e ==deve cedere Alsazia, Lorena e i bacini carboniferi della Saar alla Francia.==
La Germania potrà avere al massimo 100.000 soldati in servizio, 6 navi da guerra e nessuna forza aerea; un **esercito simbolico**.
Le vennero imposti 132 miliardi di marchi oro come indennizzi di guerra, una cifra abnorme che non era possibile pagare e non venne pagata

La Germania doveva inoltre prendere su di sé la responsabilità della guerra.

L'Austria venne suddivisa secondo il principio di **autodeterminazione dei popoli**, dell'impero solo un terzo rimase Austria e divenne una repubblica.
==L'Ungheria divenne indipendente==, ma cede la Transilvania alla Romania, la parte Ceca alla Slovacchia e la Slovenia al nuovo Regno della Jugoslavia.
La Romania diventa uno stato multietnico con parte di Bulgaria e Ungheria.

==La Polonia nasce come stato cuscinetto== tra Russia e l'Europa, così come le repubbliche Baltiche e la Finlandia.
La Polonia rimane in guerra con la Russia nel 1920, perché la Russia cerca di riprendersi parte dell'Ucraina appartenente alla Polonia, ma viene sconfitta.

# Il lascito della guerra
La Grande Guerra fu **monumentalizzata** (monumenti al milite ignoto, nomi di piazze e vie, ...), con essa la guerra inizia ad avere come obiettivo infliggere più vittime possibili.

Ci si chiede perché si sviluppano scontri così brutali, non era il piacere a muovere l'uomo? Freud risponde introducendo la pulsione di morte.
Si sviluppa il sentimento del "noi contro loro" che ritroviamo nella Guerra Fredda e nello sterminio degli Armeni.

# I ventesimi secoli
Eric Hobsbawm scrive **Il Secolo Breve**, un libro storico di impostazione marxista (mette i fattori economici al centro), anche se alcuni ritengono che sia troppo di impostazione politica. Per lui il ventesimo secolo inizia nel 1914 e finisce nel 1991.

Geoffrey Barraclough fa coincidere l'inizio del 1900 con la seconda rivoluzione industriale e quindi dal 1870 fino al 1970 con la crisi petrolifera.
Dal 1945 al 1990 c’è l’epoca d’oro di sviluppo economico e del welfare che sta lentamente scomparendo.