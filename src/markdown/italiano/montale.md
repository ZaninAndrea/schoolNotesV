---
category: "Italiano"
title: "Montale"
index: 1
draft: false
---

# Vita
Nasce a Genova nel 1896, ==combatte per un anno nella Prima Guerra Mondiale==.
Formatosi da autodidatta, nel 1925 pubblica "Ossi di Seppia".

A Firenze incontra **Drusilla Tanzi**, che sposerà nel 1962. Viene nominato direttore del Gabinetto letterario di Viesseux, ma perderà presto il titolo in quanto non iscritto al Partito Fascista.

Nel 1939 pubblica le Occasioni, nel 1948 viene assunto dal Corriere della Sera, poi diventa senatore a vita e nel 1975 riceve il Nobel per la letteratura.

Muore nel 1981.

# Produzione artistica
## Ossi di Seppia
Pubblicato nel '25 parla della natura e attraverso di questa dell’esistenza e del **dolore di vivere**. Gli ossi di seppia sono un avanzo della vita, ma rimangono leggeri. Il male di vivere diventa una condizione universale.

==Montale si sente inadatto alla vita normale.== Egli dice che l’arte è la forma di vita di chi non vive.

## La Bufera
La Bufera è una raccolta di Montale pubblicata nel 1956. Qui si confronta con la **delusione del dopoguerra** in maniera allegorica, Clizia è l'unica che con le sue virtù può purificare il mondo.

Nella parte finale (*Il sogno del prigioniero*) iniziano ad emergere le **sinistre metafore gastronomiche** che caratterizzerano il suo periodo tardo.

Tra i brani della Bufera vi è la **primavera Hitleriana** in cui Montale descrive l'incontro tra Mussolini e Hitler a Firenze.

## Occasioni
La raccolta Occasioni, dedicata a Irma Brandeis, ==Montale passa da uno sfondo naturale ad uno culturale==, basato sulla linea metafisica (razionale vs irrazionale).

## Le Muse
==Solo la donna è in grado di far uscire l’Io dal torpore dell’esistenza.== Il personaggio femminile ha **qualità salvifiche**, come nel Dolce Stil Novo e ha anche la funzione di permettere di raggiungere l’assoluto nel mondo moderno. 

In tutta la produzione artistica di Montale sono fondamentali le sue "muse" ispiratrici:
- la sorella Marianna, l'unica ad aver intrapreso studi umanistici
- *la Mosca*, Drusilla Tanzi, sua moglie per un anno, rappresenta la **quotidianità**
- *la Volpe*, Maria Luisa Spaziali, amica di Montale, rappresenta il **segreto**
- *Clizia*, Irma Brandeis, studentessa ebrea americana

## Giornalismo
Nel 1948 viene assunto al Corriere della sera e da quel giorno si dedica ai testi giornalistici invece che alla poesia, nei primi anni scrive oltre 100 articoli all’anno.

==Il suo linguaggio si adatta passando dal tragico sublime al satirico.==

## Satura
Con Satura ==Montale sembra quasi voler bruciare la sua esperienza precedente==, passa da una poesia alta e sofisticata, deve la vita dall'alto come l'aquila, a una prosastica e dimessa, vede la vita dal basso come il topo.

Si nota un **pessimismo cosmico**.

# Stile
L'**ossimoro** è la figura retorica privilegiata da Montale in ogni sua poesia.

Montale sa trattare di argomenti vari e si impersona nei soggetti che descrive, utilizzando stili differenti.

Montale esordisce negli anni 20, periodo in cui avviene una svolta **neoclassicista** che ritroviamo anche nelle sue poesie, ma successivamente farà parte della corrente **crepuscolarista**, che vede la poesia nelle piccole cose e ritiene che essa non sia per nulla una cosa di valore.

L'esperienza giornalistica e la guerra portano Montale ad essere profondamente pessimista.

Il Montale tardo si sente circondato dalla mezza cultura che impedisce ogni discorso elitario, ==sceglie quindi una poesia che ironizza sulla sua condizione.==


# Domande di ripasso
- Come si evolve il linguaggio di Montale al cambiamento del contesto culturale?
- Qual è il rapporto di Montale con le donne?
- In quale modo il giornalismo influenza la poesia di Montale?
- Come cambia la visione della vita di Montale col passare degli anni? Perché? Questo come influenza le sue opere?

# Testi analizzati
## Lo scoglio di Montale di Italo Calvino
Parlando di un poeta su un giornale si rischia di non trasmettere ai lettori l’unicità della sua poesia.
Montale al contrario dei suoi contemporanei cerca di usare il linguaggio nella maniera più **esatta** e **precisa**
possibile. La precisione di Montale si contrappone al periodo in cui vive e ai temi che tratta.

La confusione del mondo non è visibile solo dalle rappresentazioni dirette e dalle allegorie dichiarate ma anche dai singoli piccoli dettagli. 

Montale, pur lontano da ogni slancio solidaristico, ritiene che ==le vite degli uomini siano interconnesse== e che un uomo non possa vivere come un’isola. Alla fine l’individualità cancella il genere umano; dobbiamo collaborare e vivere insieme per vincere il male.

Montale risolve il problema della poesia del suo tempo presentando un **eroismo di antieroi**, ossia il tentativo di andare contro il caos del mondo che però è troppo grande.

Secondo Montale l’universo è avverso all’uomo e quindi lui cerca una consolazione nelle **filosofie irrazionaliste** ma le rifiuta una a una, viene tentato dall'idea del **soprannaturale** (della religione), ma il suo scetticismo glielo fa sempre rifiutare.

Uno dei temi di Montale è come i morti rimangano “vivi” nei ricordi delle altre persone, allo stesso modo egli
rimane vivo grazie ai suoi versi.

## È ancora possibile la poesia? Discorso del Nobel di Montale
Contiene ==un'analisi amara e pessimistica della società attuale,== dominata dalla tendenza allo spettacolo e al consumismo, di cui sono vittime specialmente i giovani.
La poesia si sta svilendo per passare al livello delle persone.

Montale dice che ==non si può sapere quale sarà il futuro della poesia== come non si può sapere se in futuro l’uomo sconfiggerà quelle contraddizioni che si porta dietro fin dalla creazione, intuiamo quindi il suo **scetticismo**.

## Non chiederci la parola che squadri da ogni lato
La poesia fa parte di *Ossi di Seppia*.

**elementi di cosmo**: sono tutti negati. *la parola che squadri d'ogni lato, lettere di fuoco, l'uomo che se ne va sicuro*
**elementi di caos**: *il polveroso prato, l'animo informe, sillaba secca e storta*

L'incertezza di Montale ci riporta a Pirandello, come vediamo nel dubbio esistenziale di Mattia Pascal: *La sola cosa che sapessi di certo era che mi chiamavo Mattia Pascal*, *Maledetto sia Copernico*, ...
"L'assenza di certezze rende la letteratura inutile" è l'opinione sia di Montale che di Pirandello

Nell’incipit *[...]lettere di fuoco*, con questa espressione si riferisce ai versi del poeta vate, una figura che lui
ritiene anacronistica.

==Montale si rivolge a un tu imprecisato e parla al plurale, a nome di un’intera generazione di poeti.==

In questa poesia Montale esprime la sua **visione nichilista** del mondo e l’impossibilità del poeta di essere d’aiuto all’umanità.
==Montale ritiene infatti che il poeta non possa dare certezze al lettore== ma solamente qualche “storta sillaba” e può affermare soltanto dei negativi (ciò che non siamo, ciò che non vogliamo).

la parola che squadri d'ogni lato --> indica una certezza
croco --> fiore di zafferano
canicola --> sole di mezzogiorno

## Spesso il male di vivere ho incontrato
Anche questa poesia fa parte di *Ossi di Seppia*.

==Il concetto di bene non è ritrovabile nella poesia==, se non nella divina Indifferenza, intesa come unica evasione
possibile.

Montale utilizza **correlativi oggettivi** (fa succedere diverse immagini e oggetti in modo da creare una catena che possa trasmettere una data sensazione) del male di vivere.

Mentre la prima strofa approfondisce la sensazione del male di vivere, (*il rivo strozzato che gorgoglia, l’incartocciarsi della foglia, ...*), la seconda si concentra su una possibile soluzione: l'**atarassia** (*la divina indifferenza*).

## La primavera hitleriana
È un brano de *La Bufera*.

Montale sottolinea il ==forte contrasto tra la città di Firenze, culla della cultura, e l'incontro di Mussolini e Hilter, simbolo dell'inumanità.==

La processione è resa grottesca dal fatto che è simile a una **sagra paesana** (es. i negozi che espongono le armi nelle vetrine), che si tramuta in immagini di **distruzione e morte**. Tutti i presenti accettano questa situazione tacitamente. 

La poesia nasce da un evento reale ma si trasforma in una riflessione sulla durezza dell’esistenza e sulla possibilità di salvezza, incarnata da Clizia. 

*Le falene e lo scricchiolio dello zucchero* sottolineano per indicare l'orrore dell'evento.
La gelata improvvisa è l'arrivo di Hitler.
Hitler passa come un messaggero dell’Inferno (*un messo infernale*) e viene inghiottito, tra le grida di *alalà* (saluto fascista) delle milizie fasciste (*scherani*), nel teatro (*golfo mistico*). 
*Più nessuno è incolpevole*: una responsabilità comune per quello che è successo, per non aver tentato almeno di opporsi
*candele romane*: fuochi d'artificio
*Sinibbio*: vento del nord

## L'Anguilla
Nella prima parte si descrive il **viaggio dell'anguilla**, che termina in maniera quasi claustrofobica (*di capello in capello*).
Nella seconda parte invece ==si evidenzia la differenza tra l'inospitalità del paesaggio e la vitalità dell'anguilla.==

L'anguilla viene paragonata alla donna in quanto capace di **procreare** anche in condizioni difficili, entrambe hanno una funzione salvifica.

L'anguilla riesce a vivere nel fango, simbolo della guerra, del male di vivere.
Questo ci riporta alla *Coscienza di Zeno*, la cui grande verità è che la malattia mentale è l'unico modo per vivere nel mondo: la sanità di Guido lo porta alla fine alla morte cercando di sanare i debiti, mentre Zeno nella sua inettitudine, nel suo essere sempre fuori luogo sopravvive.

Il poeta può sopravvivere al fango della vita nello stesso modo in cui l'anguilla vive nel fango, ==la poesia deve adattarsi alla morte che la circonda== (da cui la *storta sillaba*).

## Il sogno del prigioniero
Anche in questi versi troviamo fortemente espresso il **pessimismo montaliano** nei confronti della condizione umana. ==Montale descrive infatti la condizione esistenziale del prigioniero, con cui si identifica.==

La critica ha riconosciuto in questa poesia i reclusi dei campi di sterminio nazisti e stalinisti, ma più verosimilmente il protagonista è il poeta stesso, che rappresenta l’intero genere umano: l’umanità vive infatti intrappolata nelle trame della società moderna. 

Gli unici momenti di positività avvengono durante il **riposo notturno**, durante il quale il prigioniero può sognare l’amata. ==Anche qui vi è l’idea della donna come figura salvifica.==

C'è un forte utilizzo di **metafore gastronomiche** che hanno l'uomo per soggetto.

==Montale è molto concreto, ritiene che dalla prigionia non si possa sfuggire solo con l'anima.== Il poeta deve usare i sensi come gli sono rimasti.

crac di noci schiacciate --> ossa rotte
oleoso sfrigolio --> tortura col fuoco, con l'elettricità
girarrosti
la purga --> purghe staliniane