---
category: "Filosofia"
title: "Schopenhauer"
pdfCompletoPath: "filo-schopenhauer.pdf"
index: 2
draft: false
---

# Schopenhauer

L'opera principale di Schopenhauer è "Il mondo come volontà e rappresentazione". Egli vuole conciliare visioni contrastanti su Platone, Kant, Veda e Upanishad (testi religiosi induisti e buddisti).
Dal punto di vista conoscitivo ha ragione Kant: la realtà può essere compresa solo come rappresentazione, ma possiamo anche intuire il mondo attraverso la **volontà**, perché abbiamo un corpo desiderante.  
La verità è quindi coperta dal "velo di Maja" dei fenomeni e delle rappresentazioni che ci impedisce di capire che la vera radice del mondo è volontà.

**KANT E SCHOPENHAUER**: Schopenhauer viola il principio Kantiano dell'impossibilità di conoscere la cosa in sè.

**HEGEL E SCHOPENHAUER**: Per Hegel la vera natura del mondo è razionalità, per Schopenhauer invece è la volontà.

**VOLONTÀ E RAPPRESENTAZIONE**: Le rappresentazioni sono soggette alle forme a priori di spazio e tempo, sono molteplici e rispettano il principio di causalità. La volontà invece è una **unica e senza un fine**.  
La volontà non è soddisfacibile, è un infinito tendere. Il mondo è quindi infelice e assurdo.

**ARTE, COMPASSIONE E ASCETISMO**: La migliore condizione per l'uomo è l'assenza di volontà, che possiamo raggiungere per 3 vie:

* contemplazione dell'arte, che però è una soluzione temporanea, dato che ad un certo punto i nostri bisogni avranno il sopravvento (fame, sete, ...)
* compassione, perché mentre aiuto gli altri non mi curo dei miei desideri inoltre riusciamo ad infrangere il velo di Maja e superare la nostra individualità
* ascetismo, è la soluzione migliore, perché ci permette di superare i nostri bisogni definitivamente

**SCHOPENHAUER E DAWKINS** Dawkins ne "Il gene egoista"sostiene che il DNA si riproduce utilizzando l'uomo come mezzo. L'uomo non è quindi soggetto ma oggetto dell'evoluzione. L'uomo si ritiene unico e speciale, ma l'evoluzione mostra che in realtà è il prodotto casuale dell'evoluzione.  
Il ruolo dell'evoluzione in Schopenhauer è assunto dalla volontà.  
Dawkins propone anche l'idea dei memi, equivalenti culturali dei geni: i memi sono idee che si trasmettono di persona in persona, usando l'uomo come mezzo.

**SCHOPENHAUER SUL SUICIDIO** Il suicidio è insensato, perché è un atto di volontà e perché anche se il singolo individuo muore la volontà è inalterata, dato che essa è oltre il concetto di molteplicità.
