---
category: "Filosofia"
title: "Freud"
index: 4
draft: false
---

Sigmund Schlomo Freud, noto come **Sigmund Freud**, (Freiberg, 6 maggio 1856 – Londra, 23 settembre 1939) è stato un neurologo, psicoanalista e filosofo austriaco, **fondatore della psicoanalisi**, sicuramente la più famosa tra le correnti teoriche e pratiche della psicologia.

# Compendio di psicoanalisi

In _Compendio di psicoanalisi_ Freud raccoglie tutto il suo lavoro nel campo della psicoanalisi.

> Quello che noi chiamiamo razionalità non è altro che uno stratagemma che gli esseri umani hanno elaborato per sopravvivere perché la vera realtà psichica è di fondo irrazionale

La giustificazione della psicoanalisi sono i suoi risultati.

Secondo Freud la mente è composta da **varie istanze** che si sviluppano progressivamente nel tempo: Es, Io e Super-Io.

## Es

L'**Es** rappresenta la parte **irrazionale** della psiche. Corrisponde al principio del piacere; ricerca il piacere e funziona tramite associazioni.

L’Es è la più antica istanza nel nostro pensiero, il suo contenuto infatti è ereditario e fin dalla nascita abbiamo delle **pulsioni** che ricercano il piacere.

L'Es esprime il vero **intento vitale** del singolo individuo, che consiste nel soddisfare i propri innati bisogni.

## Io

Con lo sviluppo fisico del bambino ==da una parte dell’Es si sviluppa l’Io== che permette di controllare il proprio corpo e nasce per l’**esigenza di interagire** (capisce che a dati comportamenti si associano nuovi piaceri).
L’Io ha il **compito dell’autoconservazione**, risponde al **principio di realtà** (il fatto che si agisca in base a dei dati di fatto). L’Io deve sia controllare l’Es, decidendo se e quando soddisfarre le pulsioni,sia il mondo esterno, evitando con la fuga stimoli di intensità eccessiva e adattandosi a quelli di intensità moderata.

==L'Io aspira al piacere e si sforza di eludere il dispiacere.== Ciò che dà luogo ad un aumento di dispiacere è detto pericolo e l'Io risponde con un segnale d'angoscia.

Un'azione dell'Io è corretta se si dimostra all'altezza delle esigenze dell'Es, del Super-Io e della realtà e riesce a conciliare tra loro le pretese di queste istanze.

Il sonno: ==durante lo stato di sonno l’Io allenta il suo legame con il mondo esterno== e cambia la sua organizzazione. Quando si dorme si hanno delle esigenze fisiche, ==l’Io cerca di soddisfarle tramite i sogni== (es: fisicamente ho sete, allora sogno di bere un bicchiere d’acqua, in questo modo la mia soddisfazione viene soddisfatta mentalmente).

## Super-Io

==Il **Super-Io** è l’effetto dell’influsso di tutte le figure che hanno dato delle direttive morali e comportamentali alla persona.==
L’Io adempie ai comandi del Super-Io; quando l’Io dorme anche il Super-Io dorme.

Anche quando i genitori smettono di curare il figlio, il Super-Io continua a ricordare i loro insegnamenti. In esso risiedono le **regole sociali** e gli **ideali**.

==Il compito principale del Super-Io è limitare i soddisfacimenti.==

## La teoria delle pulsioni
==Le **pulsioni** sono le forze che supponiamo star dietro le tensioni dovute ai bisogni.== Esse rappresentano le richieste corporee avanzate alla vita psichica. È possibile ricondurre svariate pulsioni a 2 **pulsioni fondamentali**: l'**Eros** e la **pulsione di distruzione**.
Obiettivo della pulsione dell'Eros è unire insieme, dell'altra è distruggere le cose, dissolvere nessi. Il fine ultimo della pulsione di distruzione è portare il vivente allo stato inorganico (pulsione di morte).

Nelle funzioni biologiche le due pulsazioni fondamentali agiscono l'una contro l'altra o si combinano insieme. E.g. Mangiare: distruzione dell'oggetto con il fine di incorporarlo.
Le modificazioni del rapporto di mescolanza delle pulsazioni hanno conseguenze tangibili. Un forte incremento dell'aggressività sessuale può trasformare un uomo appassionato in un delinquente sessuale.

Le due pulsioni sono ovunque nella nostra psiche. ==All'inizio tutta la libido (energia dell'Eros) è presente nell'Io-Es ancora indifferenziato e serve a neutralizzare le tendenze distruttive che sono presenti.== La pulsione della distruzione rimane muta finché agisce all'interno, noi la avvertiamo quando si volge all'esterno come pulsione distruttiva.
A causa del Super-Io quantità notevoli di questa pulsione si riversano dentro l'Io, dove operano in senso **autodistruttivo**. Trattenere l'aggressività è malsano, durante un attacco di collera spesso si riversa l'aggressività sulla propria persona.

Nell'Io all'inizio è ammassato tutto l'importo libidico disponibile (**narcisimo primario assoluto**). In seguito la libido inizia a venire trasferita in certi oggetti (**libido oggettuale**). Per tutta la vita l'io rimane il serbatoio della libido.
Solo nel caso dell'innamoramento l'importo libidico più rilevante è trasferito sull'oggetto che si mette in un certo senso al posto dell'Io.

==Le fonti della libido sono somatiche==, essa affluisce all'Io da vari organi e zone del corpo, ciò si può evincere dall'eccitamento sessuale (zone erogene).

# L'interpretazione dei sogni

Dai contemporanei di Freud ==i sogni erano ritenuti irrilevanti==, perché il sogno era considerato il momento i cui la mente lavora a vuoto.

Nell’Es entrano idee esterne che ci condizionano senza che noi ne siamo coscienti e che possono manifestarsi nei sogni. Di notte, nel **sonno**, l’Io non è più in contatto con il mondo esterno e ==l’Es si manifesta==.
Attraverso il sogno si scoprono i contenuti dell'Es e che però l’Io non riconosce nella coscienza.

## Conscio, preconscio, inconscio

L’Io è conscio o preconscio. Anche il Super-Io è conscio o preconscio. L’Es è inconscio.

* **Conscio**: è quel sistema che ci permette di rimanere in contatto con il mondo esterno attraverso le percezioni.
* **Preconscio**: Il preconscio è il sistema psichico dove i processi psicologici sono momentaneamente inconsci, ma hanno la possibilità di diventare consapevoli e di passare nel conscio.
* **Inconscio**: E' la **parte sommersa** della psiche: i suoi scopi sono autonomi e nascosti alla coscienza superficiale.
  L'inconscio contiene il _ribollire_ dei pensieri nascosti al sentire immediato, l'uomo non sente il contenuto dell'inconscio, l'inconscio ha una sua **vita autonoma**, le forze psichiche in esso contenute lottano e _agiscono_ all'oscuro del pensato cosciente.

## La difesa dell'Io

L'Io nel ricordare il sogno agisce come un **filtro** cercando di **moderare l'Es**, bisogna quindi **interpretare** il sogno per capire quali erano i contenuti inconsci dell'Es che l'Io ha mascherato.

L'Io può difendersi dall'Es in più modi:

* **Rimozione**: l'Io dimentica completamente un contenuto troppo distrubante
* **Distorsione** dei contenuti: ad un contenuto disturbante ne viene sostuito un altro che gli assomiglia ma è accettato dall'Io
* **Condensazione**: uno stesso contenuto significa più cose, invece che significare la cosa che dovrebbe significare
* **Negazione**: i contenuti si presentano alla coscienza come negati, ad esempio invece che "quella donna era mia madre", "quella donna _non_ era mia madre"
* **Diniego**: il rifiuto dell'Io di riconoscere un'esperienza

## Associazione libera

Un metodo di indagine dei sogni è l’**associazione libera**, perché se l’associazione è libera e sciolta ==l’Io non fa in tempo a censurare i contenuti==. Nella vita delle persone ci sono alcuni punti su cui l’Io deve lavorare; essi ritornano nei sogni. L’Io per potersi esprimere deve essere il più rilassato possibile.

Attraverso l’analisi troviamo il **contenuto onirico latente**, ossia ciò che è nascosto e deve esser rivelato, il materiale inconscio, il desiderio represso, il significato del sogno.
Il contenuto dei sogni è il contenuto onirico.
Il **contenuto onirico manifesto** è ciò che ricordiamo al risveglio.
Il **lavoro onirico** è il lavoro di mascheramento operato dall’Io sul contenuto onirico latente in modo tale che ciò non causi turbamenti.

Tipologie di sogni:

* Sogni brevi e sensati e si inseriscono bene nella nostra vita psichica
* Sogni sensati ma che ci sorprendono per il contenuto
* Sogni incoerenti, confusi e privi di senso

In questi ultimi due tipi di sogni viene compiuto molto lavoro onirico.

## Esempio

Freud analizza un sogno ove una signora poco conosciuta e intima ci prova con lui e ritiene che sia stato causato dal fatto che la moglie non lo avesse preso tanto in considerazione quel giorno.

# Lo sviluppo dell'infante

Freud definisce il bambino un **perverso polimorfo**, ossia la sua libido assume tutte le forme.

## Le fasi dello sviluppo
Le varie fasi dello sviluppo sono le seguenti, non si susseguono l'un l'altra, bensì si sovrappongono.

| Fase | Età | Contenuto | 
| ---- | --- | --------- |
| **Orale** | 0-3 anni | le pulsioni trovano soddisfazioni prevalentemente mediante la **bocca** (succhiare il biberon, mettere le cose in bocca); compaiono alcuni impulsi sadici come mordere il capezzolo, c’è un ==desiderio di controllare e di infliggere del dolore==. |
| **sadico/anale** | 2/3-4 anni | si sviluppa un certo piacere nel controllare; ==il bambino impara a muoversi e a controllarsi== (sfinteri inclusi). Iniziano a provare piacere nel mettere in ordine le cose, nel dolore altrui (sadismo soddisfatto mediante aggressioni). Da questo momento in poi ==il desiderio libidico va insieme ad alcune tendenze distruttive==. |
| **fallica** | 4-6/7 anni | il piacere dei bambini si concentra sull’**organo genitale**, anche nota come **fase narcisistica** poiché il bambino inizia ad adorarsi, a imporsi sugli altri, si inventa storie. Lui ritiene che le bambine non siano normali in quanto sentono di essere prive di qualcosa (la bambina potrà soddisfare la propria mancanza fisiologica attraverso l’avere dei bambini). In questo periodo attraversa anche il **complesso di Edipo** in cui prova attrazione per la propria madre, vuole sostituirsi al padre ma questo lo minaccia e teme di essere evirato/castrato. |
| **latente** | 6/7-10 anni | ==le pulsioni sessuali sono messe da parte==; il bambino mette l’energia psichica al servizio della conoscenza del mondo. |
| **sessuale** | 10+ anni | : si pensa alla sessualità concentrata nell’**accoppiamento**. C’è una certa energia psichica chiamata libido incanalata nella **sessualità**; se ci sono dei casi irrisolti nel bambino essi si riversano nella sessualità (es: qualche mancanza nel superamento della fase sadico/anale ha degli effetti sul carattere). |

## Problemi nello sviluppo
Quando l’Io è disturbato da una organizzazione pulsionale, che è frutto di qualche intoppo nello sviluppo, siamo in presenza di una **nevrosi**.

L’energia psichica libidica incentrata su investimenti sbagliati determina una difficoltà dell’Io nello svolgere le sue normali azioni (es: se una persona vuole avere la superiorità in un rapporto vuol dire che ci sono stati dei casi irrisolti nella fase fallica).  

La psicoanalisi si propone di curare queste nevrosi. 

La **psicosi** è una malattia mentale in cui si ha una dissociazione nel rapporto fra l’io e la realtà (l’Io non funziona da mediatore). 

Gli animali agiscono per **istinto** mentre gli uomini hanno **pulsioni** come forma di espressione dell’energia, esse si distinguono poiché non hanno uno schema fisso e sono fluide (gli animali infatti non si ammalano mai di malattie mentali).

Le **fissazioni**, derivate dalle fasi attraversate nello sviluppo diventano aspetti del carattere, se diventano esagerati si parla di nevrosi. ==La persona trasforma le pulsioni in aspetti del carattere e abitudini per renderle accettabili dalla società==, tale processo è chiamato **sublimazione**.

La vita sessuale umana consiste nel mettere i propri genitali in contatto con quelli di una persona dell'altro sesso. Esistono però delle stranezze:
- **Omosessuali**: attratti dai genitali dello stesso sesso, è nato e prevalso un amore per il padre
- **Pervertiti**: ogni voglia si manifesta come sessuale
- **Degenerati**: bambini che manifestano molto precocemente interesse per i propri genitali

## Il caso del piccolo Hans
Il bambino ha **paura dei cavalli** e per questo non vuole uscire di casa. La paura dei cavalli, nonostante le spiegazioni del padre, non diminuisce.

Il papà di Hans ha gli occhiali e i cavalli no, però hanno gli occhi contornati di nero. ==Al bambino in realtà non fanno paura i cavalli ma i contorni neri intorno agli occhi perché li identifica con il papà==.

In realtà il bambino ha paura del papà perché vuole tanto bene alla mamma (è nel pieno della **fase di Edipo**). L’amore verso il padre è in conflitto con l’ostilità verso il padre: il bambino vorrebbe che il padre se ne andasse per stare con la mamma e la mattina è angosciato dalla paura che non ci sia davvero, perché se non ci fosse davvero si sentirebbe in colpa.

Freud introduce un **approcio basato sul dialogo** nella cura delle malattie mentali, ritiene infatti che ==il paziente possa guarire quando l’Io del paziente si allea con l’Io dello psicoanalista==.

Raccontando l’episodio drammatico il paziente lo può rivivere ma supportato da un Io più maturo e dall’Io dello psicoanalista.

==Il paziente spesso sviluppa sentimenti di ostilità o in alcuni casi amore verso lo psicanalista== dato che vede in egli un “genitore”, questo è noto come **transfert** mentre l’affezione del dottore verso il paziente è noto come controtransfert. 

# Critica di Jung a Freud
Jung ritiene che Freud sia troppo **fissato sul sesso**; ritiene che la vita psichica debba essere analizzata in modo diverso. Afferma che tutti noi abbiamo un **inconscio collettivo**, ossia una serie di simboli che sono sedimentati nelle nostre menti e che appaiono in tutte le culture.

Secondo Jung ognuno di noi ha un **Sé** (un progetto di vita, una personalità da realizzare) da realizzare ma che non si capisce subito poiché è nascosto dalla **Persona** (quello che la società vuole da noi) che agisce da maschera per il Sé.

Inoltre afferma ==ci siano aspetti femminili anche nei maschi (anima) e maschili nelle donne (animus)==.
Questa interpretazione è dovuta all’attrazione verso la cultura orientale che vede la verità come una via di mezzo tra due opposti (ying e yang).

