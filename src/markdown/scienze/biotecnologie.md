---
category: "Scienze"
title: "Biotecnologie"
index: 2
draft: false
pdfCompletoPath: "biotecnologie.pdf"
---

Le biotecnologie possono essere definite come

> ogni tecnologia che utilizza organismi viventi o loro componenti sub-cellulari purificati al fine di ottenere notevoli quantità di prodotti utili oppure per migliorare le caratteristiche di piante e animali o per sviluppare microrganismi utili per specifici usi

# Biotecnologie classiche

Le biotecnologie classiche comprendono attività come la fermentazione,la lievitazione, l'incrocio e la selezione artificiale.

Tutte gli organismi sono soggetti a **variabilità genomica**, e.g. crossing over dei cromosomi, coniugazione batterica (2 batteri si scambiano geni).

Circa 10.000 anni fa l'uomo diventa agricoltore e allevatore e in questo momento inizia a **selezionare le specie** animali e vegetali, questo lentamente produce un cambiamento della specie.  
La domesticazione **sfrutta la variabilità genetica naturale**.

La selezione umana produce un **calo nella biodiversità**, questo rende l'impatto di malattie più devastante.  
Per mitigare il problema sono nati progetti di conservazione delle specie vegetali, sia conservazione dei semi, che propagazione delle piante in vita.  
I progetti possono essere sia _in situ_ che _ex situ_, ossia nel luogo d'origine o no.

Oltre alla selezione artificiale abbiamo introdotto:

* l'**incrocio controllato** (dal 1800)
  * incrocio spontaneo: coltivando 2 varietà diverse vicine si incrociano naturalmente
  * incrocio indotto: impollinazione artificiale
* **massimizzazione della varietà in laboratorio** (dal 1930): induzione artificiale di variazioni nel genoma, e.g. iraggiamento con neutroni

Il limite delle biotecnologie classiche è che non possiamo selezionare un singolo gene e che possiamo fare incroci solo tra specie molto vicine dal punto di vista genetico.

# Nuove biotecnologie

## Tecnologia delle colture cellulari

Possiamo coltivare singole cellule in vitro invece che interi organismi, ci\o permette di ridurre notevolmente i tempi di ricerca.

### Cellule vegetali

I vegetali si prestano particolarmente a questa tecnologia in quanto è più facile indurre un processo di **dedifferenziazione**. Con questo processo si può partendo da una foglia riprodurre l'intera pianta.

Il procedimento è:

* partiamo con una foglia sterilizzata
* induciamo la dedifferenziazione producendo il **callo**, ossia una massa di cellule indifferenziate propagabili in vitro
* si tratta il callo con ormoni della crescita (e.g. Auxina, citochina), che fanno riprodurre e differenziare nuovamente le cellule

Questa tecnologia permette di:

* riprodurre sistemi biologici complessi in ambienti ristretti e tempi limitati, in condizioni ambientali e nutrizionali strettamente controllati
* rendersi indipendenti dalle stagioni
* fare rapidi screening e modifiche del corredo genetico
* favorisce la conservazione di piante in vita

### Cellule animali

**Sistema modello** una riproduzione in piccola scala dell'ambiente in cui un farmaco/cosmetico/... verrà utilizzato per fare test.

Queste colture vengono utilizzare oer:

* produrre farmaci
* testare la tossicità e l'ecotossicità di alcune sostanze
* studi oncologici e su malattie genetiche
* produzione di OGM

Procedimento:

* un frammento di tessuto viene omogenizzato
* si trasferisce in una coltura primaria dove le cellule si replicano
* le cellule poi vengono attinte dalla coltura primaria che funge da riserva per effettuare i test in una coltura secondaria

Tra le linee cellulari degne di nota c'è quella di Henrietta Lacks.

### Cellule staminali

Le cellule staminali sono cellule non differenziate che continuano a dividersi.

Ci sono vari tipi di cellule staminali:

* **cellule staminali totipotenti**, ad esempio la cellula uovo fecondata. La cellula uovo fecondata diventa morula (totipotenti) e la blastocisti (cellule pluripotenti)
* **cellule pluripotenti**, sono leggermente differenziate, possono essere utilizzate per ricostruire un organo danneggiato (date le difficoltà non sono ancora utilizzate in medicina)
* **cellule multipotenti o unipotenti**: possono diventare pochi tipi o un solo tipo di cellule, ma continuano a riprodursi all'infinito

**Le blastocisti sono disponibili** in quanto prodotte in eccesso durante la fecondazione assistita, **non sono però utilizzabili** secondo la legge italiana, dobbiamo quindi comprarle dall'estero.
Un tempo durante la fecondazione assistita potevano essere prodotte solo 3 blastocisti, adesso il limite è stato alzato per assicurare maggior chance di successo.
Le blastocisti in eccesso sono tenute sotto **azoto liquido**.

Il **metodo Yamanaka** permmette di produrre cellule staminali da cellule adulte, inducendo la **dedifferenziazione** utilizzando dei **virus** che impiantano dei geni nella coltura cellulare.
Nell'arco di 3/4 settimane diventano delle staminali pluripotenti.
Il problema è che il virus potrebbe modificare altri geni.

Le cellule staminali pluripotenti, perché non le sappiamo controllare, vengono invece utilizzare quelle unipotenti per rigenerare tessuti.

## Tecnologia del DNA ricombinante

### Tagliare il DNA

Gli **enzimi di restrizione** sono estratti dai batteri, che li usano per difendersi dai virus, e sono in grado di riconoscere e tagliare alcune sequenze di dna.

Alcuni enzimi possono fare un taglio assimmetrico altri un taglio netto. Nel caso del taglio assimetrico si generano delle estremità che hanno solo una metà della catena e sono quindi **coesive** (sticky ends).

Mescolando DNA con estremità coesive con il tratto di DNA che voglio inserire, alle cui estremità ho aggiunto le stesse sequenze che l'enzima ha tagliato, i 2 tendono a legarsi "riparando" il DNA.

### Separare miscele di frammenti di DNA

Per separare frammenti di DNA di **lunghezze diverse** si può usare l'**elettroforesi su gel di agarosio**.

Si forma uno strato di gel di agarosio nel quale sono stati "incisi" dei **pozzetti** al momento della gelificazione.

In ogni pozzetto si mette la miscela di DNA, prodotta utilizzando vari enzimi di restrizione. Il gel viene posizionato tra 2 elettrodi e **il DNA tende a muoversi verso il polo positivo**, perché ha il gruppo fosfato che tende a rilasciare $H^+$.

Con del colorante più pesante e meno pesante del DNA delimito la zona in cui è il DNA (che è invisibile ad occhio nudo).
A questo punto si colora il DNA, che si è differenziato in bande in base alla lunghezza delle sequenze: più è lunga una sequenza più è rallentata dal gel.

Il DNA presenta delle **sequenze corte** che vengono ripetute centinaia/migliaia di volte, queste sequenze sono **marcatori individuali**: tra 2 zone di taglio il numero di sequenze è diverso per ogni persona.

Per questo 2 campioni di DNA provenienti dalla stessa persona avranno le bande collocate in posizioni corrispondenti, mentre invece persone diverse avranno bande diverse.

Si preferisce usare **DNA mitocondriale**, perché ha una variabilità maggiore, riduce quindi il rischio di trovare 2 persone con le stesse sequenze.

### Incollare il DNA

La **DNA ligasi** è in grado di legare assieme frammenti di DNA.

### Identificare un frammento di DNA

Supponiamo di aver separato una serie di frammenti di DNA, per individuare un particolare frammento posso creare un frammento a filamento singolo con le basi complementari, detto **sonda**. La sonda si lega solo al filamento corrisponendente.

I frammenti di DNA devono essere a filamento singolo, devo quindi **denaturarlo**, ad esempio con alte temperature (95°C o più).

L'agarosio non è adatto ad ibridare i filamenti, quindi i frammenti vengono trasferiti su una membrana attraverso pressione.

La sonda è marcata in modo da riconoscere dove si è legata.

Questa tecnica è detta **Southern blotting**.

### Copiare il DNA

La **DNA polimerasi** è in grado di leggere un filamento stampo e produrre il complementare. Ha però bisogno di un **primer** con l'estremità 3' libera.

La **trascrittasi inversa**, presente ad esempio nel virus HIV, permette di trascrivere RNA in DNA.

Usare la trascrittasi inversa permette di utilizzare RNA come materiale genetico di base, questo ha il vantaggio dello **splicing**.

Lo splicing permette di rimuovere gli **introni** (parti non codificanti dell'RNA), mantenendo solo gli **esoni** (parti codificanti).

Durante questo processo gli esoni possono essere eliminati alcuni esoni, questo processo è lo **splicing alternativo** e permette da un gene di produrre molti RNA diversi.

Quindi se vogliamo selezionare un gene scegliamo l'RNA maturo, che ha già perso gli esoni e introni non necessari e poi ricreaimo il DNA con la trascrittasi inversa.

Scegliere l'RNA ha anche il vantaggio che devo pescare solo tra i geni espressi invece che tra tutti i geni dell'organismo, perché solo quelli espressi danno origine a RNA.

### Amplificare il DNA

La **PCR** (polymerase chain reaction) permette di amplificare in modo selettivo una regione del DNA.

La PCR richiede:

* il frammento di DNA da riprodurre
* i primer necessari alla polimerasi
* i deossinucleotidi da cui produrre il DNA
* una **DNA polimerasi particolare** ricavata dal _Termus aquaticus_ (Taq), i cui enzimi non si denaturano nemmeno a temperature alte.

Il sistema sfrutta una variazione ciclica di temperatura:

* 94°C: il DNA si denatura
* 55°C: inserisco i primer
* 72°C: la Taq polimerasi sintetizza

Il ciclo si ripete molte volte e ogni volta riparte con una quantità maggiore di DNA.

All'inizio viene prodotto DNA oltre il frammento interessato, ma diventa minoritario in pochi cicli.

### Sequenziare il DNA

Il metodo Sanger inventato nel 1975 permette di riconoscere la sequenza delle basi azotate di un campione di DNA.

La tecnica è ancora utilizza, con qualche modifica per sfruttare i computer.

La tecnica si basa su **terminatori fluorescenti**, ossia basi azotate marcate che chiudono la catena. Queste basi azotate sono private dell'ossigeno sul carbonio 3 (_didesossiribonucleotide_), necessario per l'estensione della catena.

Oltre ai terminatori servono il campione di DNA, primer, DNA polimerasi, deossinucleotidi.

La DNA polimerasi entra in azione e allunga la catena, finché **casualmente aggiunge un terminatore**, producendo quindi sequenze di lunghezza diversa.

"Riordino" la sequenza con l'**elettroforesi**, poi illumino le sequenze e il colore mi indica il suo terminatore.

Con tanti frammenti sono sicuro di avere catene con il terminatore su ogni base possibile e quindi di avere la sequenza di tutto il campione.

Lavorare con sequenze lunghe è problematico, quindi si tagliano e si sequenziano le sequenze corte, che poi vengono _riassemblate_ analizzando le svorapposizioni digitalmente.

#### Progetto Genoma

Il progetto genoma ha sequenziato tutto il genoma umano nell'arco di 15 anni.

Ci ha permesso di scoprire che la maggior parte del DNA umano è **DNA spazzatura** e che vi sono solo 25.000 geni, contro i 100.000 ritenuti probabili in precedenza.

Il mappaggio dei geni inoltre ha avuto ricadute importanti nella medicina, nella comprensione delle malattie geniche.

Ciò ha anche avuto ricardute filosofiche, ad esempio la profilazione genetica al momento dell'assunzione, per evitare di assumere potenziali malati.

### CRISPR

https://www.youtube.com/watch?v=jAhjPd4uNFY

I batteri contengono una sequenza in cui viene **conservata una porzione del DNA virale** in modo da poterlo in successive infezioni.
Quando un secondo virus tenta di infettare la cellula il DNA virale viene subito riconosciuto e il batterio produce un RNA guida, una copia in RNA del DNA virale e un enzima **Cas9**.

L'enzima Cas9 utilizzando i 2 frammnti di RNA riconosce ed elimina il DNA virale.

I genetisti stanno utilizzando questo enzima per tagliare una sezione di DNA predefinita e sostituirla poi con un'altra, mescolata in soluzione.

CRISPR permette di studiare l'effetto di un gene inattivandolo.

### Clonaggio del DNA

A differenza della PCR il clonaggio

* avviene _in vivo_, questo ha il vantaggio di sfruttare i sistemi di correzione errori della cellula
* non necessita di conoscere la sequenza da clonare, perché non devo creare un primer
* è più accurato

I **vettori** di clonaggio sono plasmidi, virus e cromosomi artificiali.

Un **plasmide** è un anello di DNA, che porta informazioni accessorie, come la resistenza ad un farmaco. Esso ha sempre la zona ORI (origine della duplicazione) e una regione adatta per l'inserimento.
Si può sfruttare una resistenza specifica del batterio come selezione, ad esempio somministrando un antibiotico e vedendo quali batteri sopravvivono.

I plasmidi possono essere trasferiti per coniugazione, ossia attraverso il **pilo sessuale**.

Nelle piante si può utilizzare l'**_agrobacterium tumefacens_**, che trasporta un plasmide che si integra nel DNA dei vegetali. Possiamo quindi sfruttare questo plasmide come vettore.
Per questa tecnica è particolarmente utile l'utilizzo di colture cellulari.

Un'alternativa ai plasmidi, limitati nella lunghezza dei pezzi di DNA che possono trasportare, sono i **virus**, che hanno capacità di trasporto superiore.

Infine è possibile anche creare un **cromosoma artificiale**, in genere si usano dei lieviti, per l'affinità tra il loro DNA e quello di specie animali. Questi cromosomi possono trasportare sequenze anche molto lunghe.
Il lievito oltre a duplicarsi e duplicare quindi il DNA può anche esprimerlo.

#### Metodi fisici di inserimento del vettore

Per inserire il vettore nella cellula ci sono più metodi.

Uno di questi è l'**elettroforazione**: con uno shock elettrico si creano delle piccole fratture nella parete cellulare che permetteranno al vettore di entrare.

Si può anche usare la **trasfezione**, ossia inserire con un ago sottilissimo un frammento di DNA, che verrà integrato dalla cellula ospite credendo di dover riparare un danno subito.

Possiamo anche usare il **cannone genico**, il DNA accoppiato con materiale inerte (come oro o tungsteno) viene letteralmente sparato nelle cellule.

#### Metodi chimici di inserimento del vettore

DNA in soluzione con fosfato di calcio viene naturalmente integrato nel DNA della cellula.

I liposomi, ossia piccole vesciocole lipidiche contenenti DNA, tendono naturalmente a fondersi con la membrana cellulare e rilasciare all'interno il DNA.

Possiamo utilizzare i virus sia con la trasduzione generalizzata, sia con il cilo litico e lisogeno, ossia il virus si integra nella cellula e aspetta che essa si riproduca, poi ad un certo punto si attiva prendendo il controllo della cellula e facendole produrre il proprio DNA.

#### Geni marcatori

Possiamo identificare se una cellula ha integrato il DNA utilizzando vari **marcatori**: resistenza agli antibiotici, GFP (green fluorescent protein), ...

#### Biblioteche del DNA

Posso utilizzare queste cellule con DNA inserito per conservare un determinato frammento di DNA

#### Un esempio di applicazione: l'insulina
Nel 1980 si concludono le sperimentazioni sull'uomo della produzione batterica di insulina. Al giorno d'oggi quasi tutta l'insulina somministrata ai diabetici è batterica.

L'insulina è normalmente prodotta dal **pancreas** nelle isole del Langherans. 
Nei diabetici va introdotta esternamente, dato che il loro pancreas non la produce.

L'insulina stimola la diffusione facilitata del glucosio, stimola la sintesi del glicogeno, ...

Prima della sintesi batterica l'insulina veniva estratta dai pancreas di suini e bovini, con i collegati alti costi di estrazione e purificazione e il rischio di trasferimento di virus.

##### Ottenere il gene per la sostanza desiderata
Da una cellula di pancreas con la **trascriptasi inversa** traduciamo ogni messaggero nel DNA a filamento singolo corrispondente. Questo filamento singolo viene duplicato successivamente da una DNA polimerasi.

Non selezioniamo solo il messaggero per l'insulina, ma **tutti i messaggeri presenti nella cellula**.

Per ottenere l'mRNA estraiamo il materiale genetico dalla cellula. Per farlo possiamo usare varie tecniche, ad esempio rompere le cellule per osmosi oppure con degli enzimi che tagliano la membrana.

Per separare il materiale genetico dal resto della cellula distrutta usiamo la **centrifugazione differenziale**. Ossia usiamo la centrifugazione per riordinare le particelle in strati in base al peso molecolare.

##### Inserire il gene nel microrganismo
I plasmidi utilizzati conferiscono la resistenza a **2 antibiotici**, l'enzima di restrizione scelto taglia il gene che dava la resistenza a uno dei 2.

In questo modo possiamo riconoscere il batterio che abbia ricevuto il gene umano in base alla **resistenza agli antibiotici**:
- resistente ad un solo antibiotico --> ha il gene umano
- resistente ad entrambi --> non ha il gene umano
- non resistente --> non ha il plasmide

Al cDNA ottenuto dalle cellule di pancreas aggiungiamo una sequenza di DNA riconosciuta dagli enzimi di restrizione, in modo da formare le sticky ends che permettono l'inserimento nel plasmide.

##### Il cloning del gene
I plasmidi tendono naturalmente ad entrare nei batteri.

A questo punto iniziamo la **coltura delle cellule**, ma ==non sappiamo se le cellule hanno preso il plasmide, se il plasmide ha integrato il gene umano e se il gene integrato è quello dell'insulina==.

Per **duplicare una piastra** con una garza sterile si tampona la piastra di coltura e poi si appoggia il tampone su altre piastre mantenendo l'orientazione.

##### Selezionare i batteri con un gene umano
Come spiegato precedentemente ==in base alla resistenza agli antibiotici possiamo identificare i batteri che hanno integrato un gene umano==: quelle che hanno la resistenza solo ad un antibiotico.

Una volta individuata la posizione possiamo usare una delle altre copie della piastra per continuare il processo, dato che per identificare il batterio dobbiamo ucciderlo.

##### Identificare il gene corretto
Su un disco di plastica della stessa forma della piastra di petri fisso degli **anticorpi anti-insulina**.
Per sovrapposizione alla piastra di coltura l'anticorpo aggancierà l'insulina prelevandola dalla colonia batterica.

Successivamente per identificare la posizione dell'insulina utilizzo una seconda piastra di petri con **anticorpi anti-insulina marcati** (radioattivi), sempre per sovrapposizione gli anticorpi si agganciano all'insulina e quindi ==sul disco di plastica avrò degli anticorpi marcati nella posizione corrispondente a batteri che stanno producendo insulina.==

Abbiamo identificato il batterio che ha integrato il gene dell'insulina!

Un ulteriore complicazione che non abbiamo approfondito è la sostituzione della regione di controllo umana con quella batterica.

##### Raccogliere il prodotto
Per purificare il prodotto della sintesi fatta dal batterio possiamo usare vari metodi, tra cui la **cromatografia su colonna.**

### I colori delle biotecnologie
#### Biotecnologie rosse - Medicina
##### Diagnostica
Per riconoscere se una malattia è di origine batterica abbiamo più tecniche:
- **coltura in ambiente selettivo**, se il batterio non cresce nell'ambiente selettivo non è il batterio che supponevo
- **antibiogramma**: controllare la vulnerabilità di un batterio ad un antibiotico per scegliere quello più efficacie

==Alcuni batteri non sono coltivabili== in tempi ragionevoli o richiedono misure di sicurezza estreme, quindi dobbiamo usare tecniche alternative.
Ad esempio: amplifico il DNA con la PCR e poi con delle sonde specifiche riconosco il DNA caratteristico del batterio

Con sostanze marcatore possiamo anche identificare un tumore, perché tumori a organi diversi secernono sostanze diverse e riconoscibili.

##### Prodotti naturali ad uso farmaceutico
==Alcune piante producono sostanze utili a scopo terapeutico==, invece che coltivare la piante ed estrarre la sostanza desiderata, utilizziamo le biotecnologie per produrla.

##### Animali transgenici per la produzione di farmaci
Diverse sostanze, in particolare legate alla terapia per problemi di coagulazione del sangue, sono molto **complesse e costose da coltivare**.

Un'alternativa è farle produrre ad un animale. Ad esempio il maiale può essere usato per produrre **proteina C** inserendo il gene corrispondente e la regione di controllo della produzione del latte in un embrione, che poi viene impiantato.
Quando il maiale inizierà a produrre latte produrrà anche proteina C in esso.

##### Animali transgenici per studiare e sperimentare farmaci
Un animale viene indotto a sviluppare una malattia umana in modo da poi testare dei farmaci.

Possiamo anche disattivare un gene per vedere che effetto si produce.
Per farlo posso creare una sequenza genica nella quale al gene che voglio inattivare è sostituito con una resistenza ad un **antibiotico** e successivamente un gene che rende la cellula vulnerabile ad un **antivirale**.
Se avviene la **ricombinazione omologa** solo il gene da inattivare viene sostituito e quindi al gene da disattivare viene rimpiazzato il gene con la resistenza antibiotica.
Se la **ricombinazione è non omologa** invece sia il gene della resistenza antibiotica sia quella della sensibilità antivirale vengono sostituiti ad un tratto di DNA diverso, quindi viene mantenuto anche il gene originale.

Le situazioni finali possibili sono:
- resistente agli antibiotici e a sensibile all'antivirale: ricombinazione non omologa, quindi il gene è mantenuto
- ==resistente agli antibiotici, ma non sensibile all'antivirale: ricombinazione omologa, il gene è stato rimosso==
- non resistente agli antibiotici: non è avvenuta ricombinazione, il gene è mantenuto