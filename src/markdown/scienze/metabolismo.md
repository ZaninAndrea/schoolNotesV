---
category: "Scienze"
title: "Metabolismo"
index: 3
draft: true
---

I nutrienti vengono demoliti, **catabolismo**, ottenendo prodotti utili alla vita, calore e energia.

I prodotti semplici del catabolismo vengono utilizzati per produrre macromolecole, **anabolismo**.

# Energia libera delle reazioni
L'**energia libera** è l'energia necessaria a produrre lavoro durante la reazione stessa

Le vari reazioni si possono dividere in base alla variazione di energia $\Delta G$:
- $\Delta G \gt 0$, **endoergonica**, la reazione non è spontanea
- $\Delta G \lt 0$, **esoergonica**, la reazione è spontanea

Con spontaneo si intende che una volta fornita l'**energia di attivazione** la reazione prosegue senza bisogno di energia esterna.

# Enzimi
Tutte le reazioni sono catalizzate da un'**enzima**, che ne ==abbassa l'energia di attivazione== ($E_a$), ossia la differenza energetica tra lo stato iniziale e lo stato di transizione.

Ogni enzima ha un **sito attivo** nel quale si posiziona il **substrato** (sostanza/e da trasformare), a reazione avvenuta il prodotto si stacca e l'enzima è riutilizzabile.

Il **modello chiave-serratura** di Fischer sostiene che il sito attivo ha una perfetta corrispondenza con la struttura del substrato.

Il modello più completo e recente è pero quello dell'**adattamento indotto**: ==il sito attivo dell'enzima prende la forma del substrato solo in seguito al legame==.
Questa deformazione è dovuta alle attrazioni tra le 2 molecole.

## Regolazione dell'attività enzimatica
Gli inibitori possono essere:
- **competitivi**: l'inibitore si aggancia al sito attivo impedendo fisicamente l'aggancio del substrato
- **non competitivi**: l'inibitore si aggancia al **sito allosterico** o regolatore deformando l'enzima e impedendo l'aggancio del substrato

Esempi di inibitori enzimatici sono molti farmaci.

Quando il prodotto della reazione è un inibitore si ha **inibizione a feedback**, in questo modo la produzione si adatta dinamicamente alla concentrazione del prodotto.

Nella **regolazione enzimatica** degli enzimi lavorano sull'attività di altri enzimi modificandoli, ad esempio aggiungendo un gruppo fosfato necessario all'attività dell'enzima modificato (fosforilazione).

Un esempio importante sono il tripsinogeno e il chimotripsinogeno prodotti inattivi dal pancreas e scissi per dare la forma attiva. In questo modo controllando la scissione controlliamo l'attività enzimatica.

La regolazione della produzione di enzimi avviene con una struttura simile all'**operone**.

Anche **pH e temperatura** influenzano l'attività di un enzima, e.g. la pepsina è particolarmente attiva in ambiente acido.

# Vie metaboliche
==Le vie metaboliche sono sequenze di reazioni catalizzate da enzimi.==

I vantaggi di dividere l'elaborazione di un prodotto in varie tappe permette di riutilizzare parti in comune di più vie metaboliche e una migliore gestione dell'energia (e.g. dissipazione del calore).

Le vie metaboliche sono **compartimentalizzate**: le reazioni metabolica sono isolate in alcune zone della cellula in modo da non interferire tra loro.

Una via metabolica si dice **catabolica** se demolisce composti complessi in composti semplici. Queste reazioni liberano energia.
Una via metabolica è invece **anabolica** se produce composti complessi da composti semplici. Queste reazioni assorbono energia.
Se le vie metabolica vanno in doppio senso si dicono **anfiboliche**

Le vie metaboliche possono essere **convergenti** (se vie diverse producono le stesse molecole), **divergenti** (se vie diverse partono dagli stessi prodotti), **cicliche** (se partono dalla e arrivano alla stessa sostanza).

Un importante prodotto di convergenza e divergenza è l'**Acetil coenzima A**, un tioestere prodotto dalla condensazione di un tiolo (molecola con il gruppo -SH), il coenzima A, e l'acido acetico.

## Catabolismo e anabolismo
Il catabolismo è generalmente ossidativo, mentre l'anabolismo è riducente.

==Vie cataboliche e anaboliche sono connesse attraverso $\text{ATP}$ e simili== che acquistano elettroni nelle reazioni cataboliche e li cedono in quelle anaboliche.

Per una più efficace regolazione le vie cataboliche e anaboliche non sono l'una l'esatto opposto dell'altra, sono invece regolate da enzimi diversi.

# Bilancio energetico
## Ossidazione
Si dice agente **riducente**, oppure ossidato, il donatore di elettroni e agente ossidante, oppure ridotto, l'**accettore** di elettroni.

==Le reazioni di ossidazione producono energia== perché gli elettroni passano da gusci esterni a gusci interni, l'accettore finale è infatti l'ossigeno, che cattura elettroni a bassissimo livello energetico.

## Le molecole dell'energia
### ATP
L'$\text{ATP}$ è un nucleotide trifosfato: il ribosio lega l’adenina, un'ammina aromatica, sul carbonio 1, mentre sul carbonio 5 si legano i gruppi fosfati in catena.

![molecola di ATP](/images/atp.PNG)

I gruppi fosforici dell'$\text{ATP}$ possono essere idrolizzati liberando energia.

![idrolisi](/images/idrolisi.PNG)

MANCA LA SPIEGAZIONE DI PERCHÉ L'$\text{ATP}$ È MOLTO ENERGETICA
$\text{ATP}$ libera tanta energia poiché in ambiente cellulare (ph7) i gruppi OH sono ionizzati e quindi rimangono 3 ossigeni ionizzati con carica negativa che causa repulsione e questo favorisce l’idrolisi(che si lega a P), la stabilità del neonato ADP. Passaggio favorito poiché le cariche interne all’adp sono ottemperate dalle molecole d’acqua ( equilibruo della reazione sbilanciato verso ADP). Energia liberata poiché sono passato da molecola stabile a poco stabile. L’$\text{ATP}$ però è reso stabile dall’alta energia di attivazione.


#### Modalità di azione dell'ATP
L'$\text{ATP}$ può cedere energia in 2 modi:
- **indirettamente**: trasferisce un gruppo P al substrato rendendolo più energetico
- **direttamente**: trasferisce energia ad una proteina mediante **idrolisi**, questa energia può essere usato in vari modi:
    - contrazione muscolare: dopo il rilascio deglio ioni $Ca^{2+}$ e la conseguente esposizione dei siti di legame per la miosina sui filamenti di actina, l'$\text{ATP}$ si lega alla **miosina** che funziona da **ATPasi**, ossia fa rilasciare un gruppo P, la liberazione di questo provoca un cambiamento nella struttura della miosina e quindi una forza contrattile
    - far spostare gli enzimi lungo il DNA
    - far spostare i ribosomi lungo l'RNA messaggero


### NADH, NADPH e FADH
Tra le altre molecole che trasferiscono elettroni ci sono:
- $\text{NADH}$, **nicotinammide adenin dinucleotide**, dinucleotide perché ha 2 strutture simili a nucleotidi: ribosio e gruppo fosfato
- $\text{FADH}_2$.

Entrambi hanno una forma ossidata, $\text{NAD}^+$ e $\text{FAD}$, e una ridotta, $\text{NADH}+\text{H}^+$ e $\text{FADH}_2$

### Composti a elevata energia libera di idrolisi
La **creatina** può diventare fosfocreatina ossidando un'$\text{ATP}$ in ADP. 

Nel momento dello sforzo la fosfocreatina rilascia il gruppo fosfato rigenerando ATP.

È preferibile all'$\text{ATP}$ perché più facile da immagazzinare.

# Metabolismo dei carboidrati
La sostanza chiave per il metabolismo dei carboidrati è il **glucosio**, che possiamo ottenere per alimentazione o per glicogenolisi.

Il glucosio può subire glicolisi e diventare **acido piruvico**, che poi può subire metabolismo terminale (sviluppando completamente la sua energia: 30 ATP) o fermentazione (meccanismo di emergenza in assenza di ossigeno: 2 ATP).

## Glicolisi
Via anaerobica, che avviene nel citoplasma, produce 2 molecole di acido piruvico da una di glucosio.

Reazione:

$$
C_6H_{12}O_6+2ADP+2P_i+2NAD \rightarrow 2C_3H_4O_3 + 2ATP + 2NADH + 2H^+
$$

La glicolisi in realtà è fatta di 10 reazioni intermedie, la produzione inizia con una spesa di 2 $\text{ATP}$ per rendere le molecole più reattive.
Queste molecole poi produrranno 4 ATP.
Si producono anche dei $NADH$, che poi potranno diventare ATP.

Gli enzimi metabolici sono spesso in forma fosforilata.

### Fase di preparazione
![fase di preparazione](/images/fasePreparazione.PNG)
Un gruppo fosfato si lega al carbonio 6, ottenendo glucosio 6-fosfato, l'enzima che lavora in questa reazione di **fosforilazione** è l'esochinasi.

Per renderla ancora più reattiva la molecola viene prima trasformata in **fruttosio 6-fosfato** dalla **fosfoesoso isomerasi**.

Il fruttosio 6-fosfato potrebbe prendere altre vie metaboliche, per questo viene aggiunto un secondo gruppo fosfato che lo obbliga a procedere nella glicolisi. L'enzima che aggiunge il secondo fosfato è la **fosfofruttochinasi** .
Questo enzima viene inibito da $\text{ATP}$ e citrato, mentre è attivato da AMP e ADP, in questo modo ==il ciclo è regolato in base alla necessità di energia.==

La molecola del fruttosio 1,6-bifosfato si rompe per le forti repulsioni interne e otteniamo diidrossiacetone fosfato e gliceraldeide 3-fosfato, il diidrossiacetone fosfato viene subito convertito in gliceraldeide 3-fosfato per isomeria.

### Fase di rendimento
![fase di preparazione](/images/faseRendimento.PNG)

Sruttando la grande ossidabilità delle aldeidi, il carbonio del gruppo aldeidico (carbonio 6) si ossia da +1 a +3 legando un ossigeno legato ad un gruppo fosfato; nel farlo riduce il $\text{NAD}^+$ in $\text{NADH}+\text{H}^+$.

Il fosfato che è stato precedentemente agganciato allo zucchero viene trasferito ad un ADP producendo un ADP.
Questo processo è detto **fosforilazione a livello del substrato**, ossia il gruppo fosfato passa direttamente da ADP a ATP.

L'ultimo gruppo fosfato è difficile da estrarre in quella forma, la molecola viene quindi resa più instabile spostando il gruppo fosfato dal carbonio 3 al 2.
Poi l'enolasi fa rilasciare acqua e infine il gruppo fosfato viene ceduto ad una ADP producendo una ATP.

Il prodotto finale sono 2 **piruvato**, 4 $\text{ATP}$ (con però una spesa di 2) e 2 $\text{NADH} + \text{H}^+$ per ogni glucosio.

## Fermentazione lattica
Nel caso di **condizioni anaerobe** avviene la fermentazione lattica, che non ha lo scopo di produrre energia, bensì produrre il **$\text{NAD}^+$** necessario alla glicolisi.

Produce **lattato**, che in condizioni aerobe viene revertito a piruvato.

## Fermentazione alcolica
La fermentazione alcolica ha una fase intermedia in cui il piruvato viene trasformato in acetaldeide liberando $\text{CO}_2$.

Successivamente viene prodotto l'**etanolo**.

# Il metabolismo terminale
Ricordiamo l'**ipotesi endosimbiontica** riguardante i mitocondri.
I mitocondri hanno 2 membrane di rivestimento, una esterna ed una interna ripiegata per aumentare la superficie.

L'acido piruvico si trova quasi sempre in forma ionizzata, motivo per cui lo chiamiamo piruvato.

## Decarbossilazione in condizioni aerobe
Il piruvato entra nel mitocondrio per **trasporto attivo** e si lega al CoA formando **Acetil-CoA**, nel farlo si ossida quindi trasforma un $NAD^+$ in $NADH+H^+$.

L'Acetil-CoA entra nel ciclo di Krebs, ricordiamo che l'Acetil-CoA poteva derivare anche da lipidi e amminoacidi, non solo carboidrati.

## Ciclo di Krebs
Otteniamo il citrato (6 atomi di carbonio) tramite condensazione dell'acetil-CoA con l'**ossalacetato** (4 atomi di carbonio).

Il citrato viene ossidato 4 volte in più tappe, dando 3 NAD e un FAD e una fosforilazione che produce un ATP.

Il citrato (che ha un gruppo alcolico terziario) viene trasformato in alcol secondario in modo da potersi ossidare.

Fino a questo punto l'ossigeno non è stato utilizzato e la resa in $ATP$ è molto bassa.

Il ciclo di Krebs è regolato tramite inibizione a feedback.

APPROFONDIRE MECCANISMO DEL CICLO DI KREBS?

## Trasporto degli elettroni
Nella membrana mitocondriale ci sono dei **trasportatori di elettroni** formati da proteine e coenzimi e collocati in sequenze specifiche.

Nel complesso 1 il NADH si ossida e cede gli elettroni al trasportatore, questi vengono ceduti al complesso 2 e nel trasferimento ==si abbassa il loro livello di energia==.
L'energia che si libera viene usata per spostare protoni nella camera interna tra 2 membrane.
Questo ciclo si ripete nei passaggi tra il complesso 2-3-4.

Il FADH subisce lo stesso processo ma inizia con un livello energetico più basso, ha quindi una resa minore.

Questi elettroni a bassa energia vengono catturati dall'ossigeno, grazie alla sua grande elettronegatività.
La **riduzione dell'ossigeno** origina molecole di acqua.

## Produzione di ATP
Il **gradiente elttrochimico** formato dall'accumulo di protoni li fa fluire attraverso l'ATP sintasi e nel farlo forniscono all'**ATP sintasi** l'energia per caricare l'ADP di un gruppo fosfato producendo ATP.

## Via dei pentoso fosfati
Una **vita metabolica alternativa** per il glucosio è la via dei pentoso fosfati che trasforma glucosio in **ribosio 5-fosfato**.

In questa via viene ridotto un NADP in NADPH, importante nelle vie dei lipidi, e vengono prodotti degli antiossidanti.

## Via del glicogeno
### Glicogenosintesi
Nel fegato avviene la glicogenosintesi, ossia la sintesi del glicogeno da glucosio.
Ricordiamo che ==il glicogeno non è solubile== e pertanto adatto ad essere immagazzinato senza provocare shock osmotico.

La crescita del glicogeno necessita della glicogenina che fornisce supporto meccanico.

Si parte dal **glucosio 6-fosfato**, intermedio anche della glicolisi, che viene isomerizzato in glucosio 1-fosfato.

Il glucosio 1-fosfato si aggancia all'UTP liberandone l'acido pirofosforico e quindi rilasciando energia.

L'UDP-glucosio ottenuto si aggancia all'**estremità non riducente** (ossia il carbonio 4, rivedi saggio di Tollens) di una catena di glicogeno in crescita. Nella reazione l'UDP si stacca.

L'**enzima ramificante** rompe un legame in posizione 4 sulla catena in allungamento e attacca la catena tagliata ad un glucosio in posizione 6 formando una ramificazione.

### Glicogenolisi
L'enzima glicogenofosforilasi stacca un glucosio dall'estremità 4 e sfrutta l'energia liberata per agganciarvi un gruppo fosfato. 
Il glucosio 6-fosfato può essere idrolizzato e messo in circolo (fegato) oppure iniziare la glicolisi (muscoli).

L'enzima deramificante rompe il legame tra il primo glucosio della ramificazione e gli altri che vengono trasferiti sulla catena principale (**attività transferasica**).
Successivamente rompe il legame 1-6 e libera il glucosio (**attività glicosidasica**).

# La fotosintesi
La fotosintesi ha il bilancio di reagenti e prodotti opposto al metabolismo del glucosio.

$$
6\text{CO}_2 + 6\text{H}_2\text{O} + E \rightarrow \text{C}_6\text{H}_{12}\text{O}_6 +  6\text{O}^2
$$

L'ossigeno prodotto viene espulso come scarto, la $\text{CO}_2$ invece entra attraverso lo **stoma** e trova la superficie delle cellule idratata, quindi reagendo con l'acqua e produce $\text{H}_2\text{CO}_3$, solubile in acqua e successivamente entra nelle cellule sotto forma di $\text{HCO}_3^-$.

Una parte dell'acqua presenta all'interno della cellula evapora e fuorisce dagli stomi.
In inverno le foglie vengono perse per evitare la fuoriuscita di acqua.

I **cloroplasti** sono composti da:
- tilacoidi, hanno una struttura a doppia membrana
- stoma, simile alla matrice dei mitocondri

Anche i cloroplasti hanno origine endosimbiontica.

L'energia solare della frazione visibile dello spettro viene catturata sotto forma di salto di guscio degli elettroni.

Esistono vari tipi di clorofilla, i principali sono a e b.

La fotosintesi si divide in fase luminosa e fase indipendente dalla luce.

## Fase luminosa
Il fotosistema I e II sono composti da pigmenti e varie molecole reattive di clorofilla ($P_{680}$ e $P_{700}$, in base al picco di assorbimento).

La clorofilla è caratterizzata dalla presenza di un **eterociclo porfirinico** al centro del quale è coordinato uno ione $\text{Mg}$.

![clorofilla](/images/clorofilla.png)
 
I pigmenti ricevono energia dal sole e la trasferiscono tra loro, finchè non raggiunge le **molecole reattive di clorofilla**, che ricevendo questa energia si **ossidano** cedendo una coppia di elettroni all'accettore primario.

La clorifilla si riduce nuovamente grazie all'ossidazione dell'acqua in ossigeno molecolare.

Dall'accettore primario gli elettroni iniziano ad essere trasferiti perdendendo energia, che viene utilizzata per ==creare un gradiente di protoni== (come nel metabolismo degli zuccheri).

Il fotosistema I funziona come il II, ma la fonte di elettroni è la catena di trasporto non l'ossidazione dell'acqua.

Dal fotosistema I parte una corta catena di trasporto degli elettroni, che ha lo scopo di ridurre il NADP, che poi permetterà la riduzione della $CO_2$ in $C_6H_{12}O_6$

