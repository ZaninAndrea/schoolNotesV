---
category: Filosofia
title: 'Feuerbach, Marx e la scuola di Francoforte'
index: 5
draft: false
---

# marx

I filosofi che riprendono Hegel si dividono in **destra hegeliana** e **sinistra hegeliana**. La prima sostiene che lo Spirito sia Dio e si concentra sulla sintesi hegeliana per giustificare lo Stato attuale. La seconda invece sostiene che lo Spirito sia l'umanità, che la figura di Cristo sia una metafora dell'unificazione tra uomo e Assoluto e pone l'accento sul meotodo dialettico per sostenere che bisogna superare lo Stato attuale.

|  | destra hegeliana | sinistra hegeliana |
| :--- | :--- | :--- |
| **Spirito** | Dio | Umanità |
| **Stato** | conservatori \(sintesi\) | progressisti \(dialettica\) |

## Feuerbach

Feuerbach è un esponente della sinistra storica e la sua critica si concentra sulla religione. Secondo Feuerbach l'uomo ha sempre posto Dio al centro dell'esistenza, invece è l'uomo il soggetto.

==L'umanità ha alienato in Dio le sue proprietà==: l'uomo ha ritenuto Dio onniscente, immortale ed infinito, ma è l'umanità ad esserlo, almeno in maniera potenziale.

Feuerbach per superare questa alienazione pone l'umanità \(**concreta**\) al centro della sua filosofia, invece di Dio \(**astratto**\). Si tratta quindi di rovesciare la concezione di Dio: l'umanità crea Dio e non il contrario.

Quello di Feuerbach è un ateismo morale, ossia un ateismo che ha delle implicazioni non soltanto conoscitive ma su come si vive: ==l'incontro tra 2 persone, ossia l’unità dell’Io e il Tu, è l’Assoluto==. La comunità è l’Assoluto, non l’uomo da solo.

Feuerbach afferma che "Noi siamo ciò che mangiamo", per dire che l’uomo è un essere concreto, naturale, che ha dei bisogni, dei desideri, che mangia, beve, ... Il mondo esterno è oggetto dei miei desideri, ciò è sufficiente per affermarne l'esistenza.

==La religione deriva dalla paura che l'uomo ha della propria debolezza e della morte==, però l'uomo è debole e mortale solo come singolo, come umanità è l'Assoluto. La religione è quindi la vera alienazione e fa sentire l'uomo impotente.

### Critica di Marx a Feuerbach

Marx prende fortemente ispirazione dalla filosofia di Feuerbach, ma al contempo lo critica nelle sue 11 tesi, le principali delle quali sono:

* ==la materia è importante soprattutto perché l'uomo la lavora==, se non consideriamo il mondo come oggetto dell'azione dell'uomo rimaniamo fermi alla teoria
* non basta conoscere la verità e cambiare il modo di pensare, bisogna cambiare il modo di agire impgnandosi in una **prassi rivoluzionaria** \(prassi = attività umana concreta\)
* Feuerbach ha respinto la religione senza chiedersi perché sia nata \(link al metodo genealogico?\), dobbiamo invece capire ==perché il concreto ha avuto bisogno dell'astratto== e cambiare le condizioni di vita dell'uomo, altrimenti questa necessità rimarrà.

  E.g. La famiglia terrena non funziona e quindi abbiamo bisogno di inventarci una famiglia divina

* Feuerbach non considera l'evoluzione dell'uomo nella storia \(in particolare delle condizioni di lavoro\), perché ne parla solo in astratto
* Undicesima tesi _I filosofi hanno solo interpretato il mondo in modi diversi; si tratta però di mutarlo._

## Marx

### Lavoro alienato

Marx dice che l'uomo è un ente che deve continuamente riprodurre le condizioni materiali della sua esistenza, ossia ==l'essere umano naturalmente lavora==.

Nell'opera _Manoscritti economico-filosofici_ Marx spiega come ==la condizione lavorativa dell'uomo sia alienata nella società industriale==, ossia l'essenza dell'uomo non è più di proprietà dell'individuo.

In condizioni naturali l’uomo che produce un bene mette la sua essenza nel prodotto \(il prodotto rappresenta la capacità dell’uomo\), invece nelle condizioni industriali l’oggetto che l’uomo produce gli è estraneo, perché gli operai compiono azioni semplici che non lo rappresentano.

L'uomo non è più padrone dell’oggetto ma è in una condizione di asservimento, l'estraneazione dell'uomo dal lavoro avviene quindi nell'atto stesso della produzione e non solo nel prodotto.

> _L’operaio diventa tanto piú povero quanto maggiore è la ricchezza che produce_
>
> _L’operaio diventa una merce tanto piú vile quanto piú grande è la quantità di merce che produce_
>
> _Il prodotto del lavoro si contrappone a esso come un essere estraneo, come una potenza indipendente dal lavoro che la produce_
>
> K. Marx, Manoscritti economico-filosofici

Secondo Marx questa è una necessità intrinseca dell'aumento della produzione.

Se le condizioni di lavoro sono alienanti l'essere umano si sente animale lavorando \(la più umana delle attività\) e si sente umano nel mangiare, bere, procreare \(attività più animali\).

Quando si lavora in condizioni alienate i rapporti stessi tra i lavoratori sono alienati: il compagno di lavoro diventa un potenziale rivale.

### Materialismo dialettico

Marx definisce la sua filosofia **materialismo dialettico**, ossia ciò che conta è il modo di produzione, che nella storia si sviluppa dialetticamente.

Il **modo di produzione** è dato dalla tecnologia e dai rapporti sociali che sono compatibili con questa tecnologia. I rapporti sociali dipendono dalla tecnologia e non il contrario. La base tecnologica produttiva è detta **struttura**, la cultura, il diritto, la religione invece sono la **sovrastruttura**. La sovrastruttura dipende dalla struttura.

Weber al contrario di Marx ritiene che la religione determini il comportamento delle persone e quindi i metodi di produzione. Ad esempio Marx sostiene che il protestantesimo e il calvinismo si siano sviluppati in seguito al capitalismo, perché si adattano meglio ad esso. Weber invece sostiene che dal calvinismo e dal protestantesimo sia nato il capitalismo.

Storicamente i modi di produzione sono stati collegati a diverse ricchezze e di conseguenza diverse classi dominanti

| Periodo | Ricchezza | Classe dominante |
| :--- | :--- | :--- |
| antichità | schiavi | uomini liberi |
| medioevo | terra | feudatari |
| società industriale | capitale | borghesia |

Marx ritiene che dal capitalismo si arriverà naturalmente per rovesciamento dialettico al **socialismo**, questo rovesciamento avverrà con una rivoluzione nel momento di completa maturazione del capitalismo. Marx pensava quindi che la rivoluzione socialista sarebbe avvenuta in un paese sviluppato come l'Inghilterra e di certo non la Russia.

### Le contraddizioni del capitalismo

La prima contraddizione del capitalismo è lo ==squilibrio tra la grande ricchezza dei pochi borghesi e la povertà dei molti proletari==. Il proletariato ad un certo punto realizzerà di essere la vera ricchezza, in quanto svolge il lavoro, questo porterà alla rivoluzione socialista.

Un'altra contraddizione del capitalismo è la caduta tendenziale del saggio di profitto, che porta necessariamente ad una crisi di sovrapproduzione.

#### Caduta tendenziale del saggio di profitto

Il **profitto** è la differenza tra guadagno lordo e capitale investito. Il **saggio di profitto** indica il rapporto tra guadagni e investimenti.

La classe dominante è in grado di imporre dei salari inferiori al valore effettivo del lavoro, quindi oltre al lavoro pagato il lavoratore svolge anche un **plus lavoro**, che produce un **plus valore**. Il capitalista riesce quindi ad avere un guadagno superiore al suo lavoro, secondo Marx in definitiva il capitalista non serve, in quanto sono i lavoratori a produrre.

David Ricardo idea la **legge plumbea dei salari**: i salari tendono asintoticamente a raggiungere il livello più basso possibile.

Secondo Marx la teoria della _invisible hand_ di Adam Smith non è corretta, perché il capitale mira ad ottimizzare il saggio di profitto.

Il capitale investito è dato dalle spese per i macchinari e le merci \(**capitale costante**\) e le spese per gli stipendi \(**capitale variabile**\), il saggio di profitto è destinato a ridursi perché con lo sviluppo tecnologico in un’ora di lavoro una persona può lavorare una quantità maggiore di merci, quindi con la stessa spesa di capitale variabile aumenta la spesa in capitale costante. L’imprenditore deve investire più soldi per pagare le merci che i lavoratori andranno a lavorare, quindi dato che il guadagno è dato dal plusvalore e il capitale investito aumenta, il saggio di profitto, ossia il rapporto tra il plusvalore e il capitale investito, si riduce sempre di più.

Questa **caduta tendenziale del saggio di profitto** porta necessariamente ad una crisi di sovrapproduzione, perché per compensare la riduzione del profitto si deve vendere più merce. L'unica cosa che ha prevenuto la crisi fino a quel momento è stato l'intervento statale e quindi la non completa maturità del sistema capitalista.

### Scoppio della rivoluzione

#### La fine delle classi sociali

Il primo periodo sarà caratterizzato dalla **lotta di classe**, sarà una rivoluzione **violenta** perché bisognerà espropriare i capitalisti dei loro beni. Secondo Marx chi ha acquisto una coscienza di classe \(la percezione da parte degli operai di essere un’unica classe al di là dei confini nazionali\), prende il potere e lo distribuisce alla popolazione e quindi non ci sarà più una distinzione tra classi sociali.

Si arriva quindi ad una società comunista in cui ==non vi sono classi sociali e non vi sono istituzioni borghesi== \(parlamento, tribunali, polizia\). Marx pensava che la polizia fosse una istituzione borghese che impedisse ai poveri di ottenere ciò che avevano i capitalisti.

==Il Parlamento è un'istituzione borghese, perché limita il coinvolgimento politico dei cittadini== al giorno delle elezioni e perché fa pensare loro che la politica sia una faccemda elitaria. Inoltre al tempo di Marx votava solo la fascia benestante della popolazione. Nei soviet invece il popolo verrà costantemente coinvolto nelle decisioni che lo riguardano.

Il sistema del diritto non serve più perché il suo scopo era tutelare le ricchezze dei borghesi.

Secondo Marx la storia è una storia di conflitto di classe, ma possiamo superare questa condizione abolendo le classi sociali, in questo modo ognuno si identificherà nella collettività.

La società comunista sarà sostenuta dall'abbondanza di produzione, ottenuta grazie al capitalismo, che permetterà di lavorare senza preoccuparsi del saggio di profitto.

#### Il lavoro come realizzazione personale

La società capitalista ha alterato lo scopo del denaro: si è passati dal modello MDM \(la merce genera denaro, che permette di produrre altra merce\) al modello DMD \(il denaro acquista merce, che permette di guadagnare altro denaro\). ==Il denaro non è più il mezzo, è il fine.==

Attraverso l'**ideologia** la classe dominante rende accettabile il suo dominio, anzi si fa ammirare dai dominati. Nel caso del capitalismo si è imposto il **feticismo delle merci**, per cui le persone non percepiscono le merci come il frutto del lavoro umano e attribuiscono loro un valore intrinseco. Questo fenomeno oscura la vera natura dei rapporti tra capitalista e lavoratore.

==Il lavoro secondo Marx deve essere la realizzazione di se stessi==, non bisogna pensare di lavorare per un salario.

Nel Manifesto del '48 Marx mostra come la borghesia sia stata fino allora la classe più rivoluzionaria, ha portato a superare il modo di produzione feudale e ha semplificato i rapporti sociali. La borghesia morirà sotto per effetto della sua stessa produzione, ha avuto un ruolo rivoluzionario ma ha trasformato tutto in una merce.

## Scuola di Francoforte

La scuola di Francoforte riprende la scuola del sospetto di Marx, ma la reinterpeta alla luce del mancato collasso del sistema capitalista e della realizzazione in forma oppressiva del socialismo.

Nasce nel '23 a Francoforte, poi si sposta a Ginevra per via del nazismo, successivamente Parigi ed infine New York.

Riflettono sul frutto della razionalità europea: guerre devastanti.

Le personalità più importanti della Scuola sono:

* Fromm, scrive _Avere ed Essere_, in cui tratta il tema di cosa ci definisce, ciò che siamo o ciò che abbiamo?
* Marcuse, scrive _l'uomo a una dimensione_, in cui sostiene che oggigiorno non ci realizziamo come individui
* **Adorno** e **Horkheimer**, scrivono congiuntamente _Dialettica dell'illuminismo_ in cui sostengono che lo sviluppo completo della ragione riporta alla barbarie e genera nuovi problemi, perchè la razionalità occidentale è una razionalità strumentale, ossia non si pone mai la questione dei fini di un'azione

> _la terra interamente illuminata splende all’insegna di una trionfale sventura_
>
> Dialettica dell'illuminismo

Al contrario di Marx, sostengono che ==giustizia \(unione sovietica\) e libertà \(mondo occidentale\) non siano compatibili.== Lo scopo della cultura è asservire le persone al sistema.

Come Marx ritengono che la società contemporanea sia frutto di un sistema intellettuale ed economico contraddittorio e che il libero pensiero sia ostacolato da un'ideologia dominante.

La società consumistica persegue un obiettivo di conformismo sociale analogo a quello dei totalitarismi.

Nella dialettica negativa Adorno prova a non assumere nessun punto di vista, ma far semplicemente mostrare come la razionalità si rovesci nel suo opposto.

L'illuminismo ha sempre avuto come obiettivo eliminare la paura in modo da poter vivere in pace e di controllare la natura. ==La natura per la razionalità è quindi diventata solo un oggetto da controllare==, l'uomo se ne è estraneato.

I proletari lavorano senza avere una speranza e i capitalisti invece non possono fruire della felicità, perché si impediscono di smettere di proseguire in questo lavoro alienato.

In un brano della dialettica dell'illuminismo viene mostrato come nel racconto delle sirene ci sia il mito \(la felicità promessa dalle sirene\), il dominio \(i vogatori con le orecchie tappate\) e il lavoro \(Odisseo che potrebbe fruire del suo lavoro ma se lo impedisce\). Ulisse che continua nel suo viaggio è quindi uguale al capitalista che continua a produrre.

La razionalità ha prodotto ad esempio Auschwitz

> _Dopo Auschwitz non si può più fare poesia_
>
> Adorno

Dopo aver dimostrato gli effetti nefasti della ragione non ha più senso fare poesia.

==La cultura è diventata industria culturale==, che è un ossimoro: la cultura è spontanea, mentre l'industria è produzione di massa. La cultura è quindi diventata un mezzo per tenere gli uomini distratti e omologati.

Da soggetti della cultura siamo diventati oggetti della cultura, siamo il prodotto non il compratore.

